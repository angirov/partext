[
  {
    "sectionTitle": "navamaṃ kośasthānam",
    "sentences": [
      {
        "original": "=====================================================================",
        "root": false
      },
      {
        "original": "namo buddhāya",
        "root": false
      },
      {
        "original": "=====================================================================",
        "root": false
      },
      {
        "original": "[461|02]\nkiṃ khalvato 'nyatra mokṣo nāsti /\nnāsti /",
        "root": false
      },
      {
        "original": "[461|02-461|03]\nkiṃ kāraṇam /",
        "root": false
      },
      {
        "original": "[461|03]\nvitathātmadṛṣṭiniviṣṭatvāt /",
        "root": false
      },
      {
        "original": "[461|03-461|04]\nnahi te skandhasaṃtāna evātmaprajñaptiṃ vyavasyanti /",
        "root": false
      },
      {
        "original": "[461|04]\nkiṃ tarhi /",
        "root": false
      },
      {
        "original": "[461|04-461|05]\ndravyāntaramevātmānaṃ parikalpayanti ātmagrāhaprabhavāśca sarvakleśā iti /",
        "root": false
      },
      {
        "original": "[461|05-461|06]\nkathaṃ punaridaṃ gamyate skandhasaṃtāna evedamātmābhidhānaṃ vartate nānyasminnabhidheya iti /",
        "root": false
      },
      {
        "original": "[461|06]\npratyakṣānumānābhāvāt /",
        "root": false
      },
      {
        "original": "[461|06-461|07]\nye hi dharmāḥ santi teṣāṃ pratyakṣamupalabdhirbhavatyasatyantarāye /",
        "root": false
      },
      {
        "original": "[461|07]\ntadyathā ṣaṇṇāṃ viṣayāṇāṃ manasaśca /\nanumānaṃ ca /",
        "root": false
      },
      {
        "original": "[461|08]\ntadyathā pañcānāmindriyāṇām /\ntatredamanumānam /",
        "root": false
      },
      {
        "original": "[461|08-461|09]\nsati kāraṇe kāraṇāntarasyābhāve kāryasyābhāvo dṛṣṭo bhāve ca punarbhāvistadyathāṅkurasya /",
        "root": false
      },
      {
        "original": "[461|09-461|11]\nsatyeva cābhāsaprāpte viṣaye manaskāre ca kāraṇe viṣayagrahaṇasyābhāvo dṛṣṭaḥ punaśca bhāvo 'ndhavadhirādīnāmanandhāvadhirādīnāṃ ca /",
        "root": false
      },
      {
        "original": "[461|11-461|12]\natastatrāpi kāraṇāntarasyābhāvo bhāvaśca niścīyate /",
        "root": false
      },
      {
        "original": "[461|12]\nyacca tatkāraṇāntaraṃ tadindriyamityetadanumānam /",
        "root": false
      },
      {
        "original": "[461|12-461|13]\nna caivamātmano 'stīti nāstyātmā /",
        "root": false
      },
      {
        "original": "[461|14]\nyattrhi vātsīputriyāḥ pudgalaṃ santimicchanti /\nvicāryaṃ tāvadetat /",
        "root": false
      },
      {
        "original": "[461|14-461|15]\nkiṃ te dravyata icchantyāhosvit prajñaptitaḥ /",
        "root": false
      },
      {
        "original": "[461|15]\nkiṃ cedaṃ dravyata iti kiṃ vā prajñaptitaḥ /",
        "root": false
      },
      {
        "original": "[461|16]\nrūpādivat bhāvāntaraṃ cet dravyataḥ /",
        "root": false
      },
      {
        "original": "[461|16-461|17]\nkṣīrādivat samudāyaścet prajñaptitaḥ /",
        "root": false
      },
      {
        "original": "[461|17]\nkiṃ cātaḥ /\nyadi tāvat dravyataḥ /",
        "root": false
      },
      {
        "original": "[461|17-461|18]\nsaṃbhinna svabhāvatvāt skandhebhyo 'nyo vaktavya itaretaraskandhavat /",
        "root": false
      },
      {
        "original": "[461|18]\nkāraṇaṃ cāsya vaktavyam /\nasaṃskṛto vā /",
        "root": false
      },
      {
        "original": "[461|19]\natastīrthikadṛṣṭiprasaṅgo niṣprayojanatvaṃ ca /\natha prajñaptitaḥ /\nvayamapyevaṃ trūmaḥ /",
        "root": false
      },
      {
        "original": "[461|20]\nnaiva hi dravyato 'sti nāpi prajñaptitaḥ /\nkiṃ tarhi /",
        "root": false
      },
      {
        "original": "[461|20-461|21]\nādhyātmikānupāttānvarttamānān skandhānupādāya pudgalaḥ prajñapyate /",
        "root": false
      },
      {
        "original": "[461|21-461|22]\ntadidamandhavacanamanunmīlitārthaṃ na budhyāmahe /",
        "root": false
      },
      {
        "original": "[461|22]\nkimidamupādāyeti /",
        "root": false
      },
      {
        "original": "[461|22-461|23]\nyadyayamarhtaḥ skandhānāṃ lakṣyate teṣveva pudgalaprajñaptiḥ prāpnoti /",
        "root": false
      },
      {
        "original": "[461|23]\nyathā rūpādīnālamvya teṣveva kṣīraprajñaptiḥ /",
        "root": false
      },
      {
        "original": "[461|23-461|24]\nathāyamarthaḥ skandhān pratīyeti /",
        "root": false
      },
      {
        "original": "[461|24]\nskandhānāṃ pudgalaprajñaptikāraṇatvāt /\nsa eva doṣaḥ /",
        "root": false
      },
      {
        "original": "[p46|124-46125]\nna sa evaṃ prajñapyate /",
        "root": false
      },
      {
        "original": "[461|25]\nkathaṃ tarhi yathendhanamupādāyāgniḥ /",
        "root": false
      },
      {
        "original": "[461|25-462|01]\nkathaṃ cendhanamupādāyāgniḥ prajñapyate /",
        "root": false
      },
      {
        "original": "[462|01-462|02]\nna hi vinendhanenāgniḥ prajñapyate na cānya indhanādagniḥ śakyate prajñapayituṃ nāpyananyaḥ /",
        "root": false
      },
      {
        "original": "[462|02]\nyadi hānyaḥ syādanuṣṇamindhanaṃ syāt /",
        "root": false
      },
      {
        "original": "[462|02-462|03]\nathānanyaḥ syāddāhyameva dāhakaṃ syāt /",
        "root": false
      },
      {
        "original": "[462|03]\nevaṃ na ca vinā skanvaiḥ pudgalaḥ prajñapyate /",
        "root": false
      },
      {
        "original": "[462|03-462|04]\nna cānyaḥ skandhebhyaḥ śakyate pratijñātuṃ śāśvataprasaṅgāt /",
        "root": false
      },
      {
        "original": "[462|04]\nnāpyananya ucchedaprasaṅgaditi /",
        "root": false
      },
      {
        "original": "[462|05]\naṅga tāvadbrūhi kigindhanaṃ ko 'nniriti /",
        "root": false
      },
      {
        "original": "[462|05-462|06]\ntato jñāsyāmaḥ kathamindhanamupādāyāgniḥ prajñapyata iti /",
        "root": false
      },
      {
        "original": "[462|06-462|07]\nkimatra vaktavyaṃ dāhyamindhanaṃ dāhako 'gniḥ /",
        "root": false
      },
      {
        "original": "[462|07]\netadevātra vaktavyaṃ kiṃ dāhyaṃ kok dāhaka iti /",
        "root": false
      },
      {
        "original": "[462|07-462|08]\nloke hi tāvadapradīptaṃ kāṣṭḥādikamindhanamucyate dāhyaṃ ca /",
        "root": false
      },
      {
        "original": "[462|08]\npradīptamagnirdāhakaśca /",
        "root": false
      },
      {
        "original": "[462|08-462|09]\nyacca bhasvaraṃ coṣṇaṃ ca bhṛśaṃ ca tena hi tadidhyate dhyate ca /",
        "root": false
      },
      {
        "original": "[462|09]\nsaṃtativikārāpādānāt /",
        "root": false
      },
      {
        "original": "[462|09-462|10]\ntaccobhayamaṣṭadravyakaṃ taccegdhanaṃ pratītyāgnirutpadyate /",
        "root": false
      },
      {
        "original": "[462|10-462|11]\nyathā kṣīraṃ pratītya dadhi madhu pratītyaśuktam /",
        "root": false
      },
      {
        "original": "[462|11]\ntasmādhigdhanamupādāyetyucyate /\nanyaśca sa tasmādbhinnakālatvāt /",
        "root": false
      },
      {
        "original": "[462|11-462|12]\nyadi caiyaṃ pudgalaḥ skandhān pratītyotpadyate sa tebhyo 'nyaścānityaśca prāpnoti /",
        "root": false
      },
      {
        "original": "[462|12-462|14]\natha punastatraiva kāṣṭhādau pradīpte yadīṣṇyaṃ tadagnistatsahajātāni trīṇi bhūtānīndhanamiṣyante /",
        "root": false
      },
      {
        "original": "[462|14]\ntayorapi siddhamanyatvaṃ lakṣaṇabhedāt /",
        "root": false
      },
      {
        "original": "[462|15]\nupādāyārthastu vaktavyaḥ /\nkathaṃ tadindhanamupādāya so 'gniḥ prajñapyata iti /",
        "root": false
      },
      {
        "original": "[462|16]\nna hi tattasya kāraṇaṃ nāpi tat prajñapteḥ /\nagnireva hi tatprajñapteḥ kāraṇam /",
        "root": false
      },
      {
        "original": "[462|17]\nyadyāśrayārtha upādāyārthaḥ sahabhāvārtho vā /",
        "root": false
      },
      {
        "original": "[462|17-462|18]\nskandhā apyevaṃ pudgalasyāśrayasahabhūtāḥ prāpnuvantīti vispaṣṭamanyatvaṃ pratijñāyate /",
        "root": false
      },
      {
        "original": "[462|18-462|19]\ntadabhāve ca pudgalābhāvaḥ prāpnoti /",
        "root": false
      },
      {
        "original": "[462|19]\nindhanabhāva ivāgnyabhāvaḥ /",
        "root": false
      },
      {
        "original": "[462|20]\nyattu taduktaṃ yadīndhanādanyo 'gniḥ syādanuṣṇamindhanaṃ syāditi /",
        "root": false
      },
      {
        "original": "[462|20-462|21]\nkimidamuṣṇaṃ nāma /",
        "root": false
      },
      {
        "original": "[462|21-462|22]\nyadi tāvādīṣṇyam anuṣṇamevendhanamanyabhūtasvabhāvatvāt /",
        "root": false
      },
      {
        "original": "[462|22]\natha yadauṣṇyavat /",
        "root": false
      },
      {
        "original": "[462|22-462|23]\nanyadapi taduṣṇasvabhāvādagneruṣṇaṃ sidhyatyīṣṇyayogāditi /",
        "root": false
      },
      {
        "original": "[462|23]\nnāstyanyatve doṣaḥ /",
        "root": false
      },
      {
        "original": "[462|23-462|24]\natha punaḥ sarvameva tat pradīptaṃ kāṣṭhādikamindhanaṃ cāgniśceṣyate /",
        "root": false
      },
      {
        "original": "[462|25]\ntadupādāyārthaśca vaktavyaḥ /\nskandhā eva ca pudgalā ityananyatvamanivāryaṃ prāpnoti /",
        "root": false
      },
      {
        "original": "[462|26]\ntasmānna sidhyatyetat /",
        "root": false
      },
      {
        "original": "[462|26-463|01]\nyathendhanamupādāyāgniḥ prajñapyate evaṃ skadhānupādāya pudgalaḥ iti /",
        "root": false
      },
      {
        "original": "[463|01-463|02]\nyadi cāyamanyaḥ skandhebhyo na vaktavyaḥ \"pañcavidhaṃ jñeyamatītānāgataṃ pratyupannamasaṃskṛtamavaktavyami\"ti na vaktavyaṃ prāpnoti /",
        "root": false
      },
      {
        "original": "[463|02-463|03]\nnaiva hi tadatītādibhyaḥ pañcamaṃ nāpañcamaṃ vaktavyam /",
        "root": false
      },
      {
        "original": "[463|03-463|04]\nyadā ca pudgalaḥ prajñapyate ki tāvatskandhānupalabhya prajñapyate āhosvit pudgalam /",
        "root": false
      },
      {
        "original": "[463|04-463|05]\nyadi tāvat skandhāṃsteṣveva pudgalaprajñaptiḥ prāpnoti /",
        "root": false
      },
      {
        "original": "[463|05]\npudgalasyānupalambhāt /",
        "root": false
      },
      {
        "original": "[463|05-463|06]\natha pudgalaṃ kathamasya skandhānupādāya prajñaptirbhavati /",
        "root": false
      },
      {
        "original": "[463|06]\npudgala eva hi tasyā upādānaṃ prāpnoti /",
        "root": false
      },
      {
        "original": "[463|06-463|07]\natha mataṃ satsu skandheṣu pudgala upalabhyate tataḥ skandhānupādāyāsya prajñaptirucyata iti /",
        "root": false
      },
      {
        "original": "[463|07-463|08]\ntadevaṃ rūpasyāpi cakṣurmanaskārālokeṣu satsūpalambhāt tānupādāya prajñaptirbaktavyā /",
        "root": false
      },
      {
        "original": "[463|08-463|09]\nrūpavacca pudgalasyānyatvaṃ spaṣṭam /",
        "root": false
      },
      {
        "original": "[463|10]\nidaṃ tāvadvaktavyam /",
        "root": false
      },
      {
        "original": "[463|10-463|11]\nṣaṇṇāṃ vijñānānāṃ katamena pudgalo vijñeyaḥ /",
        "root": false
      },
      {
        "original": "[463|11]\nṣaḍbhirapītyucyate /\nkathaṃ kṛtvā /",
        "root": false
      },
      {
        "original": "[463|11-463|13]\ncakṣurvijñeyāni cedrūpāṇi pratītyapudgalaṃ pratibhāvayati cakṣurvijñeyaḥ pudgalo vaktavyaḥ no tu vaktavyo rūpāṇi vāno vā /",
        "root": false
      },
      {
        "original": "[463|13-463|14]\nevaṃ yāvat manovijñeyān ceddharmān pratītya pudgalaṃ prativibhāvayati manovijñeyaḥ pudgalo vaktavyo no tu vaktavyo dharmā vā no vā /",
        "root": false
      },
      {
        "original": "[463|14-463|15]\nevaṃ tarhi kṣīrādibhiḥ samānaḥ prāpnoti /",
        "root": false
      },
      {
        "original": "[463|15-463|17]\ncakṣurvijñeyāni cedrūpāṇi pratītya kṣīraṃ vibhāvayatyudakaṃ vā cakṣurvijñeyaṃ kṣīramudakaṃ ceti vaktavyaṃ no tu vaktavyaṃ rūpāṇi vā no vā /",
        "root": false
      },
      {
        "original": "[463|17]\nevaṃ ghrāṇajihvākāyavijñeyaṃ vaktavyaṃ no tu vaktavyaṃ spraṣṭavyāni vā no vā /",
        "root": false
      },
      {
        "original": "[463|18]\nmābhūt kṣīrodakayoścatuṣṭvaprasaṅga iti /",
        "root": false
      },
      {
        "original": "[463|18-463|19]\nato yathā rūpādīnyeva kṣīramudakaṃ vā prajñapyate samastānyevaṃ skandhāḥ pudgala iti siddham /",
        "root": false
      },
      {
        "original": "[463|20]\nyaccocyate cakṣurvijñeyāni rūpāṇi pratītya pudgalaṃ prativibhāvayatīti /",
        "root": false
      },
      {
        "original": "[463|21]\nko 'sya vākyasyārthaḥ /",
        "root": false
      },
      {
        "original": "[463|21-463|22]\nkiṃ tāvadrūpāṇi pudgalopalabdheḥ kāraṇaṃ bhavatiti āhosvidrūpāṇyupalabhamānaḥ pudgalamupalabhata iti /",
        "root": false
      },
      {
        "original": "[463|22-463|23]\nyadi rūpāṇi pudgalopalabdheḥ kāraṇaṃ bhavanti sa ca tebhyo 'nyo na vaktavyaḥ /",
        "root": false
      },
      {
        "original": "[463|23-463|24]\nevaṃ tarhi rūpamapyālokacakṣurmanaskārebhyo 'nyanna vaktavyam /",
        "root": false
      },
      {
        "original": "[463|24-463|25]\nteṣāṃ tadupalabdhikāraṇatvāt /",
        "root": false
      },
      {
        "original": "[463|25]\natha rūpāṇyupalabhamānaḥ pudgalamupalabhate /",
        "root": false
      },
      {
        "original": "[463|25-463|26]\nkiṃ tayaivopalabdhyopalabhate āhosvidanyayā /",
        "root": false
      },
      {
        "original": "[463|26]\nyadi tayaiva /",
        "root": false
      },
      {
        "original": "[463|26-463|27]\nrūpādabhinnasvabhāvaḥ pudgalaḥ prāpnoti rūpa eva vā tatprajñāptiḥ /",
        "root": false
      },
      {
        "original": "[463|27]\nidaṃ ca rūpamayaṃ pudgalaḥ kathamidaṃ gamyate /\nathaivaṃ na paricchidyate /",
        "root": false
      },
      {
        "original": "[464|01]\nkathamidaṃ pratijñāyate rūpamapyasti pudgalo 'pyastīti /",
        "root": false
      },
      {
        "original": "[464|01-464|02]\nupalabdhivaśena hi tasyāstitvaṃ pratijñāyate /",
        "root": false
      },
      {
        "original": "[464|02]\nevaṃ yāvaddharmebhyo vaktavyam /",
        "root": false
      },
      {
        "original": "[464|02-464|03]\nathānyayā bhinnakālo palambhādanyo rūpātprāpnoti /",
        "root": false
      },
      {
        "original": "[464|03]\nnīlādiya pītaṃ kṣaṇādiva ca kṣaṇāntaram /",
        "root": false
      },
      {
        "original": "[464|03-464|04]\nevaṃ yāvaddharmebhyo vaktavyam /",
        "root": false
      },
      {
        "original": "[464|04]\natha rūpapudgalavaktadupalabdhyorapyanyānanyatvamavaktavyam /",
        "root": false
      },
      {
        "original": "[464|05]\ntena tarhi saṃskṛte 'pyavaktavyaṃ bhavatīti siddhāntabhedaḥ /",
        "root": false
      },
      {
        "original": "[464|05-464|06]\nyadi cāyamasti no tu vaktavyo rūpāṇi vā to vā /",
        "root": false
      },
      {
        "original": "[464|06-464|07]\nkiṃ tarhi bhagavatoktaṃ \"rūpamanātmā yāvadvijñānamanātme\"ti /",
        "root": false
      },
      {
        "original": "[464|08]\nyena cāyaṃ cakṣurvijñānena pudgala upalabhyate /",
        "root": false
      },
      {
        "original": "[464|08-464|09]\nkiṃ tadrūpāṇi pratītyotpadyate āhosvit pudgalamubhayaṃ vā /",
        "root": false
      },
      {
        "original": "[464|09]\nyadi rūpāṇi pratītyotpadyate /",
        "root": false
      },
      {
        "original": "[464|09-464|10]\nnotsahiṣyate pudgalaṃ vijñātuṃ śabdādivat /",
        "root": false
      },
      {
        "original": "[464|10-464|11]\nyameva hi viṣayaṃ cakṣurvijñāneṣu pratītyotpadyate vijñānaṃ sa eva tasyālambanapratyayaḥ /",
        "root": false
      },
      {
        "original": "[464|11-464|12]\natha pudgalaṃ pratītyotpadyate ubhayaṃ vā /",
        "root": false
      },
      {
        "original": "[464|12]\nidamutsūtram /",
        "root": false
      },
      {
        "original": "[464|12-464|13]\nsūtre hi nirdhāritaṃ dvayaṃ pratītya vijñānasyotpādo bhavatīti /",
        "root": false
      },
      {
        "original": "[464|13]\n\"tathā cakṣurbhikṣo hetū rūpāṇi pratyayaścakṣurvijñānasyotpādāya /",
        "root": false
      },
      {
        "original": "[464|13-464|14]\ntatkasya hetoḥ /",
        "root": false
      },
      {
        "original": "[464|14]\nyatkiñcit bhikṣo cakṣurvijñānaṃ sarvaṃ taccakṣuḥ pratītya rūpāṇi ceti /",
        "root": false
      },
      {
        "original": "[464|15]\nanityaśca pudgala evaṃ prāpnoti /",
        "root": false
      },
      {
        "original": "[464|15-464|16]\n\"ye hi hetayo ye pratyayā vijñānasyotpādāya te 'pyanityā\" iti sūtre vacanāt /",
        "root": false
      },
      {
        "original": "[464|16-464|17]\natha pudgalo na tasyālambanaṃ na tarhi tena vijñeyaḥ /",
        "root": false
      },
      {
        "original": "[464|18]\nyadi ca pudgalaḥ ṣaḍvijñānavijñeyaḥ pratijñāyate /",
        "root": false
      },
      {
        "original": "[464|18-464|19]\nsa śrotravijñānavijñeyatvādrūpādanyaḥ prāpnoti śabdhavat /",
        "root": false
      },
      {
        "original": "[464|19-464|20]\ncaturvijñānavijñeyatvācchabdādanyaḥ prāpnoti rūpavat /",
        "root": false
      },
      {
        "original": "[464|20]\nevamanyebhyo 'pi yojyam /\nidaṃ ca sūtrapadaṃ vādhitaṃ bhavati /",
        "root": false
      },
      {
        "original": "[464|20-464|22]\n\"yānīmāni brāhmaṇa pañcendriyāṇi nānāgocarāṇi nānāviṣayāṇi svaṃ svaṃ gocaraviṣyaṃ pratyanubhavanti /",
        "root": false
      },
      {
        "original": "[464|22]\nnānyadanyasya gocaraviṣyaṃ pratyanubhavati /",
        "root": false
      },
      {
        "original": "[464|22-464|23]\ntadyathā cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyam /",
        "root": false
      },
      {
        "original": "[464|23-464|24]\nmana eṣaṃ pañcānāmindriyāṇāṃ gocaraviṣayaṃ pratyanubhavati manaścaiṣāṃ pratisaraṇami\"ti /",
        "root": false
      },
      {
        "original": "[464|24]\nna vā pudgalo viṣayaḥ /",
        "root": false
      },
      {
        "original": "[464|24-464|25]\nna cedviṣayo na tarhi vijñeyaḥ /",
        "root": false
      },
      {
        "original": "[464|25-464|26]\nyadyevaṃ manaindriyasyāpyavyabhicāraḥ prāpnoti /",
        "root": false
      },
      {
        "original": "[464|26-464|27]\nṣaḍimānīndriyāṇi nānāgocarāṇi nānāviṣayāṇi svaṃ svaṃ gocaraviṣayamākāṅkṣantī tyuktaṃ ṣaṭprāṇakopame /",
        "root": false
      },
      {
        "original": "[464|27]\nna ttrendriyamemvendriyaṃ kṛtvoktam /",
        "root": false
      },
      {
        "original": "[464|27-465|01]\npañcānāṃ darśanādyā kāṅkṣaṇāsaṃbhavāt tadvijñānānāṃ ca /",
        "root": false
      },
      {
        "original": "[465|01-465|02]\natastadādhipatyādhyākṛtamatra manovijñānendriyaṃ kṛtvoktam /",
        "root": false
      },
      {
        "original": "[465|02-465|03]\nyacca tatkevalaṃ mana ādhipatyādhyākṛtaṃ manovijñānaṃ naivaṃ tadanyeṣāṃ viṣayamākāṅkṣatyato nāstyeṣa doṣaḥ /",
        "root": false
      },
      {
        "original": "[465|03-465|06]\nuktaṃ ca bhagavatā \"sarvābhijñeyaṃ vo bhikṣavo dharmaparyāyaṃ deśayiṣyāmī\"tyuktvā cakṣurabhijñeyaṃ rūpāṇi cakṣurvijñānaṃ cakṣuḥsaṃsparśo yadapi taccakṣuḥsaṃsparśapratyayamadhyātmamutpadyate veditaṃ suḥkhaṃ vā aduḥkhāsukhaṃ vā yāvat manaḥsaṃsparśapratyayam /",
        "root": false
      },
      {
        "original": "[465|06-465|07]\nayamucyate sarvābhijñeyaparijñeyo dharmaparyāyaḥ iti /",
        "root": false
      },
      {
        "original": "[465|07]\nata etāvadevābhijñeyaṃ pratijñeyaṃ cetyavardhāryate na pudgalaḥ /",
        "root": false
      },
      {
        "original": "[465|07-465|08]\ntasmādvijñeyo 'pyasau na bhavati /",
        "root": false
      },
      {
        "original": "[465|08]\nprajñāvijñānayoḥ samānaviṣayatvāt /",
        "root": false
      },
      {
        "original": "[465|08-465|09]\ncakṣuṣa ca pudgalaṃ paśyām iti paśyanta paudgalikā anātmanā ātmānaṃ paśyāma iti dṛṣṭisthānamāpannā bhavanti /",
        "root": false
      },
      {
        "original": "[465|10]\nsūtre ca bhagavatā nītametat /\n\"skandheṣveva pudgalādhye\"ti mānuṣyakasūtram /",
        "root": false
      },
      {
        "original": "[465|11-465|13]\n\"cakṣuḥpratītya rūpāṇi cotpadyate cakṣurvijñānaṃ trayāṇāṃ saṃnipātaḥ sparśaḥ sparśasahajātā vedanā saṃjñā cetanā itīme catvāro rupiṇaḥ skandhāśvakṣurindriyaṃ ca rūpametāvanmanuṣyatvamucyate /",
        "root": false
      },
      {
        "original": "[465|13-465|14]\natreyaṃ saṃjñā sattvo naro manuṣyo mānavaśca poṣaḥ puruṣaḥ pudgalo jīvo janturiti /",
        "root": false
      },
      {
        "original": "[465|14-465|15]\natreyaṃ pratijñā ahaṃ cakṣuṣā rūpāṇi paśyāmīti /",
        "root": false
      },
      {
        "original": "[465|15-465|16]\natrāyaṃ vyavahāra ityapi sa āyuṣmānevaṃnāmā evañjātya evaṅgotra evamāhāra evaṃsukhaduḥkhapratisaṃvedī evandīrghāyurevañcirasthitika evamāyuḥparyanta iti /",
        "root": false
      },
      {
        "original": "[465|16-465|17]\niti hi bhikṣavaḥ saṃjñāmātrakamevaita dvyavahāramātrakamevaitat /",
        "root": false
      },
      {
        "original": "[465|17-465|18]\nsarva ime dharmāḥ anityāḥ saṃskṛtāśceti tāḥ pratītyasamutpannā iti /",
        "root": false
      },
      {
        "original": "[465|18]\nnītārthaṃ ca sūtraṃ pratisaraṇamuktaṃ bhagavatā /",
        "root": false
      },
      {
        "original": "[465|19]\ntasmānna punaḥ parīkṣyate /",
        "root": false
      },
      {
        "original": "[465|19-465|20]\ntathā coktaṃ \"sarvamastīti brāhmaṇa yāvadeva dvādaśāyanānī\"ti /",
        "root": false
      },
      {
        "original": "[465|20]\nyadi cāyaṃ pudgalo nāyatanaṃ na sostīti siddham /",
        "root": false
      },
      {
        "original": "[465|20-465|21]\nathāyatanaṃ na tarhyavaktavyaḥ /",
        "root": false
      },
      {
        "original": "[465|21-465|22]\nteṣāmapi caivaṃ paśyato \"yāvatā bhikṣo cakṣuryāvatā rūpāṇi vistareṇa etāvatā bhikṣo tathāgataḥ sarvaṃ ca prajñāpayati sarvaprajñaptiṃ ce\"ti /",
        "root": false
      },
      {
        "original": "[465|22-465|25]\nbimbisārasūtre coktam \"ātmā ātmeti bhikṣavo bālo 'śrutavān pṛthagjanaḥ prajñaptimanupatito na tvātrā tmā vā ātmīyaṃ vā duḥkhamidamutpadya mānamutpadyate\" iti vistaraḥ /",
        "root": false
      },
      {
        "original": "[465|25]\nśailayāpyarhantyā māramārabhyoktaṃ /",
        "root": false
      },
      {
        "original": "[466|01-466|04]\n\"manyase ki nu sattveti māradṛṣṭigataṃ hi te /\nśūnyaḥ saṃskārapuñjo 'yaṃ nahi sattvjotra vidyate //",
        "root": false
      },
      {
        "original": "yathaiva hyaṅgasaṃbhārātsaṃjñā ratha iti smṛtā /\nevaṃ skandhānupādāya saṃvṛtyā sattva ucyate\" // iti /",
        "root": false
      },
      {
        "original": "[466|05]\nkṣadrake 'pi cāgame dāridrabrāhmaṇamathikṛtyoktaṃ",
        "root": false
      },
      {
        "original": "[466|06-466|07]\nśṛṇu tvaṃ svādare dharmaḥ sarvagranthipramocanam /\nyathā saṃkliśyate cittaṃ yathā cittaṃ viśudhyati //",
        "root": false
      },
      {
        "original": "[466|08-466|09]\nātmaiva hyātmano nāsti viparītena kalpyate /\nnāstīha sattva ātmā vā dharmāstvete sahetukāḥ //",
        "root": false
      },
      {
        "original": "[466|10-466|11]\ndvādaśaiva bhavāṅgāni skandhāyatanadhātavaḥ /\nvicintya sarvāṇyetāni pudgalo nopalabhyate //",
        "root": false
      },
      {
        "original": "[466|12-466|13]\nśūnyamadhyātmakaṃ paśya śūnyaṃ paśya bahirgatam /\nna labhyate so 'pi kaścidyo bhāvayati śūnyatāmi\"ti /",
        "root": false
      },
      {
        "original": "[466|14]\ntathoktaṃ \"pañcādīnavā ātmopalambhe /\nātmadṛṣṭirbhavati sattvadṛṣṭiḥ /",
        "root": false
      },
      {
        "original": "[466|15]\nnirviśeṣo bhavati tīrthikaiḥ sārdham /\nunmārgapratipanno bhavati /",
        "root": false
      },
      {
        "original": "[466|15-466|16]\nśūnyatāyāmasya cittaṃ na praskandati na prasīdati na saṃtiṣṭhate na vimucyate /",
        "root": false
      },
      {
        "original": "[466|16-466|17]\nāryadharmā asya na vyavadāyanta\" iti /",
        "root": false
      },
      {
        "original": "[466|17]\nna vaita evaṃ grandhaṃ pramāṇaṃ kurvanti /\nkiṃ kāraṇam /",
        "root": false
      },
      {
        "original": "[466|17-466|18]\nnāsmākamayaṃ nikāye paṭhacyata iti /",
        "root": false
      },
      {
        "original": "[466|18-466|19]\nkiṃ punasteṣāṃ nikāya eva pramāṇamāhosvidbuddhavacanam /",
        "root": false
      },
      {
        "original": "[466|19]\nyadi nikāya eva pramāṇaṃ na tarhi teṣāṃ budhaḥ śāstā /",
        "root": false
      },
      {
        "original": "[466|19-466|20]\nna ca te śākyaputrīyā bhavanti /",
        "root": false
      },
      {
        "original": "[466|20]\natha buddhavacanaṃ pramāṇam /\nayaṃ granthaḥ kasmānna pramāṇam /",
        "root": false
      },
      {
        "original": "[466|21]\nnahi kilaitat buddhavacanamiti /\nkiṃ kāraṇam /\nnāsmākaṃ nikāye paṭhacyata iti /",
        "root": false
      },
      {
        "original": "[466|22]\nayamanyāyo vartate /\nko 'trānyāyaḥ /",
        "root": false
      },
      {
        "original": "[466|22-466|24]\nyo hi granthaḥ sarveṣu nikāyāntareṣvāmnāyate na ca sūtraṃ dharmatāṃ vā bādhate so 'smābhirapāṭhānna buddhavacanamiti vacanaṃ kevalaṃ sāhasamātram /",
        "root": false
      },
      {
        "original": "[466|24]\nkiṃ cedamapi teṣāṃ sūtraṃ nāsti \"sarvadharmā anātāna\" iti /",
        "root": false
      },
      {
        "original": "[467|01]\nsyāt matam /\nnaiva hi pudgalo dharma ucyate nāpyanyo dharmāditi /",
        "root": false
      },
      {
        "original": "[467|01-467|02]\nevaṃ tarhi na manovijñeyaḥ sidhyati /",
        "root": false
      },
      {
        "original": "[467|02]\ndvayaṃ pratītya vijñānasyotpādaḥ ityavadhāraṇāt /",
        "root": false
      },
      {
        "original": "[467|02-467|03]\niha caivaṃ vikalpyate \"anātmanyāteti saṃjñāviparyāsa ścittaviparyāso dṛṣṭiviparyāsa\" iti /",
        "root": false
      },
      {
        "original": "[467|04]\nanātmanyātmeti viparyāso na tvātmani kiṃ ca punaḥ /",
        "root": false
      },
      {
        "original": "[467|04-467|05]\n\"nātmā skandhāyatanadhātavaḥ\" yattāvaduktaṃ prāk \"no tu vaktavyaṃ rūpāṇi vā no ve\"ti tattāvadaśocam /",
        "root": false
      },
      {
        "original": "[467|05-467|07]\nuktaṃ ca sūtrāntare \"ye kecit bhikṣavaḥ śramaṇā vā brāhmaṇā vā ātmeti samanupaśyantaḥ samanupaśyanti sarve ta imāneva pañcopādānaskandhāni\"ti /",
        "root": false
      },
      {
        "original": "[467|08]\ntasmātsarva evānātmanyātmagrāhaḥ /",
        "root": false
      },
      {
        "original": "[467|08-467|10]\ntathoktaṃ \"ye kecidanekavidhaṃ pūrvanivāsaṃ samanusmarantaḥ samanusmārṣuḥ samanusmaranti samanusmariṣyanti vā punaḥ sarve ta imāneva opañcopādanaskandhāni\"ti /",
        "root": false
      },
      {
        "original": "[467|10-467|11]\nyadyevamidaṃ kasmādāha \"rūpavānahamabhūvamatīte adhvanī\"ti /",
        "root": false
      },
      {
        "original": "[467|11]\nevamanekavidhaṃ ye samanusmarantīti pradarśayati /",
        "root": false
      },
      {
        "original": "[467|11-467|12]\nyadi tu rūpavantaṃ pudgalaṃ paśyetsatkāyadṛṣṭiprasaṅgaḥ syāt /",
        "root": false
      },
      {
        "original": "[467|12]\napāṭha eva tvanna śaraṇaṃ syāt /",
        "root": false
      },
      {
        "original": "[467|12-467|13]\ntasmāt prajñāptisatpudgalo rāśidhārāvat /",
        "root": false
      },
      {
        "original": "[467|14]\nyadyevaṃ tarhi na buddhaḥ sarvajñaḥ prapnoti /",
        "root": false
      },
      {
        "original": "[467|14-467|15]\nna hi kiñcictrittamasti caittā vā yatsarvaṃ jānīyāt /",
        "root": false
      },
      {
        "original": "[467|15]\nkṣaṇikatvāt /\npudgalastu jānīyāt /",
        "root": false
      },
      {
        "original": "[467|15-467|16]\nevaṃ tarhi cittavināśe pudgalasyāvināśābhyupagamāt nityatvamasyābhyupetaṃ bhavati /",
        "root": false
      },
      {
        "original": "[467|16-467|17]\nnaiva ca vayaṃ sarvatra jñānasaṃmukhībhāvād buddhaṃ sarvajñamācakṣmahe /",
        "root": false
      },
      {
        "original": "[467|17]\nkiṃ tarhi /\nsāmarthyāt",
        "root": false
      },
      {
        "original": "[467|17-467|19]\nyā hyasau buddhākhyā saṃtatistasyā idamasti sāmarthyaṃ yadābhogamātreṇāviparītaṃ jñānamutpadyate yatreṣṭam /",
        "root": false
      },
      {
        "original": "[467|19]\nāha cātra /",
        "root": false
      },
      {
        "original": "[467|20-467|21]\nsaṃtānena samarthatvādyathāgniḥ sarvabhuṅmataḥ\ntathā sarvavideṣṭavyo 'sakṛtsarvasya vedanāt /",
        "root": false
      },
      {
        "original": "[467|22]\nkathamidaṃ gamyate /\natītādivacanāt /",
        "root": false
      },
      {
        "original": "[467|23-467|24]\n\"ye cābhyatītāḥ saṃbuddhā ye ca buddhā anāgatāḥ /\nyaśca etarhhi saṃbuddho bahūnāṃ śokanāśana\" iti /",
        "root": false
      },
      {
        "original": "[468|01]\nskandhā eva ca traiyadhvikā iṣyante na pudgalā yuṣmābhiḥ /",
        "root": false
      },
      {
        "original": "[468|01-468|02]\nyadi skandhā eva pudgalāḥ kasmādidamāha /",
        "root": false
      },
      {
        "original": "[468|02-468|03]\n\"bhāraṃ ca vo bhikṣavo deśayiṣyāmi bhārādānaṃ ca bhāranikṣepaṇaṃ ca bhārahāraṃ ce\"ti /",
        "root": false
      },
      {
        "original": "[468|03]\nkasmādidaṃ na vaktavyaṃ syāt /",
        "root": false
      },
      {
        "original": "[468|03-468|04]\nna hi bhāra eva bhārahāro yuktaḥ /",
        "root": false
      },
      {
        "original": "[468|04]\nkiṃ kāraṇam /\nnahyevaṃ dṛśyata iti /\navaktavyo 'pi na yuktaḥ /",
        "root": false
      },
      {
        "original": "[468|05]\nkiṃ kāraṇam /\nna hyevaṃ dṛśyate /\nbhārādānasyāpi skandhāsaṃgrahaprasaṅgācca /",
        "root": false
      },
      {
        "original": "[468|06]\nityarthameva bhārahāraṃ nirdideśa bhagavān /",
        "root": false
      },
      {
        "original": "[468|06-468|07]\n\"yo 'sāvāyupmānevaṃnāmā yāvadevañcirasthitika evamāyuḥparyantaḥ\" sa eṣa yathā vijñāyeta /",
        "root": false
      },
      {
        "original": "[468|07-468|08]\nmānyathā vijñāyi nityo vā avaktavyaṃ veti /",
        "root": false
      },
      {
        "original": "[468|08-468|09]\nskandhā eva ca skandhānāmupadhātāya saṃvartante pūrvakā uttareṣāmiti bhāraṃ ca bhārahāraṃ ca kṛtvoktāḥ /",
        "root": false
      },
      {
        "original": "[468|09]\nupaghātārtho hi bhāra iti /",
        "root": false
      },
      {
        "original": "[468|10]\nasty eva pudgalo yasmād uktaṃ \"nāsti sattva upapāduka iti mithyādṛṣṭiḥ\" /",
        "root": false
      },
      {
        "original": "[468|11]\nkaścaivam āha nāsti sattva upapāduka iti /",
        "root": false
      },
      {
        "original": "[468|11-468|12]\nsattvastu yathā 'sti tathā vibhakto bhagavateti brūmo mānuṣyakasūtre /",
        "root": false
      },
      {
        "original": "[468|12-468|13]\ntasmād yaḥ paratropapādukasattvākhyaskandhasaṃtānāpavādaṃ karoti tasyaiṣā mithyādṛṣṭir nāsti sattva upapāduka iti /",
        "root": false
      },
      {
        "original": "[468|14]\nskandhānām upapādukatvāt /",
        "root": false
      },
      {
        "original": "[468|14-468|15]\nathaiṣā mithyādṛṣṭiḥ pudgalāpavādikā satī kiṃprahātavyā bhavet /",
        "root": false
      },
      {
        "original": "[468|15]\nnahyeṣā darśanabhāvanāprahātavyā yujyate /\npudgalasya sattveṣvantarbhāvāt /",
        "root": false
      },
      {
        "original": "[468|16]\n\"ekaḥ pudgalo loka utpadyamāna utpadyate\" iti vacanāt na skandhā iti cet /",
        "root": false
      },
      {
        "original": "[468|17]\nna /\nsamudāye 'pyekopacārādekatilaikataṇḍulavat ekarāśyekavacanavacca /",
        "root": false
      },
      {
        "original": "[468|18]\nsaṃskṛta iti vā pudgalo vaktavya utpatīmattvābhyupagamāt /",
        "root": false
      },
      {
        "original": "[468|18-468|19]\nna sa evamutpadyate yathā skandhā apūrvaprādurbhāvāt /",
        "root": false
      },
      {
        "original": "[468|19]\nkiṃ tarhi /\nskandhāntaropādānāt /",
        "root": false
      },
      {
        "original": "[468|19-468|20]\nyathā yājñiko jāto vaiyākaraṇo jāta ityucyate vidyopādānāt /",
        "root": false
      },
      {
        "original": "[468|20-468|21]\nbhikṣurjātaḥ parivrājako jāta iti liṅgopādānāt /",
        "root": false
      },
      {
        "original": "[468|21]\nbuddhojāto vyādhito jāta ityavasthāntaropādānāditi /",
        "root": false
      },
      {
        "original": "[468|22]\nna pratikṣepāt sūtra eva hi pratikṣiptaṃ bhagavatā paramārthaśūnyatāyām /",
        "root": false
      },
      {
        "original": "[468|22-468|23]\n\"iti hibhikṣavo 'sti karmāsti vipākaḥ kārakastu nopalabhyate /",
        "root": false
      },
      {
        "original": "[468|23-468|24]\nya imāṃśca skandhānnikṣipati anyāṃśca skandhān pratisaṃdadhātyanyatra dharmasaṃketāditi /",
        "root": false
      },
      {
        "original": "[468|24-468|25]\nphalgusūtre coktam \"upādatta iti phalgu na vadāmīti /",
        "root": false
      },
      {
        "original": "[468|25-468|26]\ntasmānnāsti skandhānāṃ kaścidupādātā nāpi nikṣiptā /",
        "root": false
      },
      {
        "original": "[468|26-469|01]\nkaṃ ca tāvadbhavānyājñikaṃ yāvadvacyā dhita madhimucyate /",
        "root": false
      },
      {
        "original": "[469|01]\ndṛṣṭātaṃ karoti pudgalaṃ yadi /\nso 'siddhaḥ /\natha cittacaittāḥ /\nna /",
        "root": false
      },
      {
        "original": "[469|02]\nteṣāṃ pratikṣaṇamapūrvotpattireva /\natha śarīram /\ntasyāpi tathā /",
        "root": false
      },
      {
        "original": "[469|02-469|03]\nśarīravidyāliṅgavacca skandhapudgalayoranyatvamāpadyate /",
        "root": false
      },
      {
        "original": "[469|03]\njīrṇa śarīrāntarameva jyādhitaṃ ca /",
        "root": false
      },
      {
        "original": "[469|03-469|04]\npratiṣiddho hi sāṃkhyīyaḥ pariṇāmavādaḥ /",
        "root": false
      },
      {
        "original": "[469|04]\ntasmādadṛṣṭāntā ete /",
        "root": false
      },
      {
        "original": "[469|05-469|06]\nyadi ca skandhānāmapūrvotpādo na pudgalasyeṣyate so 'nyaśca tebhyo nityaśca sphuṭaṃ dīpito bhavati /",
        "root": false
      },
      {
        "original": "[469|06]\npañca skandhā ekaḥ pudgala iti brūvatā kathamanyatvaṃ nocyate /",
        "root": false
      },
      {
        "original": "[469|07]\nkathaṃ tāvat bhūtāni catvāri rūpaṃ tvekaṃ na ca bhūtebhyyo 'nyadrūpam /\npākṣika eṣa doṣaḥ /",
        "root": false
      },
      {
        "original": "[469|08]\nkatamasminpakṣa /\nbhūtamātrikapakṣe /",
        "root": false
      },
      {
        "original": "[469|08-469|09]\ntathāpi tu yathā bhūtamātraṃ rūpamevaṃ skandhamātraṃ pudgala ityabhyupetaṃ bhavati /",
        "root": false
      },
      {
        "original": "[469|09-469|10]\nyadi skandhamātraṃ pudgalaḥ kasmāt bhagavatā sa jīvastaccharīrakanyo veti navyākṛtam /",
        "root": false
      },
      {
        "original": "[469|10]\npraṣṭurāśayāpekṣayā /",
        "root": false
      },
      {
        "original": "[469|10-469|11]\nsa hi jīvadravyamekamantarvyāpāra puruṣamadhikṛtya pṛṣṭavān /",
        "root": false
      },
      {
        "original": "[469|11-469|12]\nsa ca kasmiścinnāstīti kathamasyānyatvamananyatvaṃ vā vyākriyatām /",
        "root": false
      },
      {
        "original": "[469|12]\nkaurmasyeva romṇo 'ntaḥkharatā mṛdutā vā /",
        "root": false
      },
      {
        "original": "[469|13]\neṣa ca granthaḥ pūrvakaireva nirmocitaḥ /",
        "root": false
      },
      {
        "original": "[469|13-469|14]\nsthāviro hi nāgasenaḥkaliṅgena rājñopasaṃkramyoktaḥ /",
        "root": false
      },
      {
        "original": "[469|14-469|15]\n\"pṛccheyamahaṃ bhadantam bahuvollakāśca śravaṇā bhavanti /",
        "root": false
      },
      {
        "original": "[469|15]\nyadi yadeva pṛccheyaṃ tadeva vyākuryā iti /\npṛcchetyuktaḥ pṛṣṭavān /",
        "root": false
      },
      {
        "original": "[469|15-469|16]\nkiṃ nu sa jīvastaccharīramanyio jīvo 'nyaccharīramiti /",
        "root": false
      },
      {
        "original": "[469|16]\navyākṛtametadityavocat sthaviraḥ /",
        "root": false
      },
      {
        "original": "[469|17]\nsa āha /\nnanu bhadantaḥ pūrvameva pratijñāṃ kārito nā 'nyadvacyākartavyamiti /",
        "root": false
      },
      {
        "original": "[469|17-469|18]\nkimidamanyadevoktamavyākṛtametaditi /",
        "root": false
      },
      {
        "original": "[469|18]\nsthavira āha /",
        "root": false
      },
      {
        "original": "[469|18-469|19]\nahamapi mahārājaṃ pṛccheyaṃ bahuvollakāśca rājāno bhavanti /",
        "root": false
      },
      {
        "original": "[469|19]\nyadi yadeva pṛccheyaṃ tadeva vyākuryā iti /",
        "root": false
      },
      {
        "original": "[469|19-469|20]\npṛcchetyuktaḥ pṛṣṭavān /",
        "root": false
      },
      {
        "original": "[469|20-469|21]\nyaste 'ntaḥpure ābhravṛkṣastasya kimamlāni phalāni āhosvit madhurāṇīti /",
        "root": false
      },
      {
        "original": "[469|21]\nnaiva mamāntaḥpure kaścidābhravṛkṣo 'stītyāha /",
        "root": false
      },
      {
        "original": "[469|21-469|22]\nnanu mayā pūrvameva mahārājaḥ pratijñāṃ kārito nānyadvacyākartavyamiti /",
        "root": false
      },
      {
        "original": "[469|22]\nkimidamanyadevoktamābhra eva nāstīti /",
        "root": false
      },
      {
        "original": "[469|23]\nsa āha kathamasato vṛkṣasya phalānāmamlatāṃ madhuratāṃ vā vyākaromīti /",
        "root": false
      },
      {
        "original": "[469|23-469|24]\nevameva mahārāja sa eva jīvo nāsti kuto 'sya śarīrādanyatāmananyatāṃ vā vyākaromīti /",
        "root": false
      },
      {
        "original": "[469|25]\nkasmāt bhagavatā 'pi noktaṃ nāstyeveti /\npraṣṭurāśayāpekṣayā /",
        "root": false
      },
      {
        "original": "[469|25-469|27]\nsa hi yasyāpi skandhasaṃtānasya jīva ityākhyā tasyāpyabhāvaṃ pratīyāditi mithyādṛṣṭiṃ pātitaḥ syāt /",
        "root": false
      },
      {
        "original": "[469|27]\npratotya samutpādasyājñānāt /",
        "root": false
      },
      {
        "original": "[469|27-470|01]\nsa cataddeśanāyā akṣamaḥ /",
        "root": false
      },
      {
        "original": "[470|01]\nitaścaitadevaṃ niścīyate /",
        "root": false
      },
      {
        "original": "[470|01-470|03]\nyat bhagavatoktam \"astyātmetyānanda vatsasagotrāya parivrājakāya praśnaṃ pṛṣṭo vyākuryāṃ nanvakalpaṃ syādvacanāya sarvadharmā anātmāna iti /",
        "root": false
      },
      {
        "original": "[470|03-470|05]\nnāstyātmetyānanda vatsasagotrāya parivrājakāya praśnaṃ pṛṣṭo vyākuryāṃ nanu vatsasagotraḥ parivrājakaḥ pūrvameva saṃmūḍho bhūyasyā mātrayā saṃmohamāpadyeta abhūt me ātmāsa me etarhi nāstīti /",
        "root": false
      },
      {
        "original": "[470|05-470|06]\nastyātmetyānanda śāśvatāya pareti /",
        "root": false
      },
      {
        "original": "[470|06]\nnāstyātmetyānandocchedāya paretīti vistaraḥ /\nāha cānna",
        "root": false
      },
      {
        "original": "[470|07-470|08]\ndṛṣṭidaṃṣṭrāvabhadaṃ ca braṃśaṃ cāpekṣya karmaṇām /\ndeśayanti jinā dharma vyāgrīpītāpahāravat //",
        "root": false
      },
      {
        "original": "[470|09-470|10]\nātmāstitvaṃ hyupagato bhinnaḥ syāddṛṣṭidaṃṣṭrayā\nbhraṃśaṃ kukśalapotasya kuryādaprāpya saṃvṛtimi\"ti /",
        "root": false
      },
      {
        "original": "[470|11-470|12]\npunarāha\nasattvādbhagavān jīvaṃ tattvānyatvena nāvadat /\nnāstītyapi ca nāvocanmābhūt prājñaptikopyasan //",
        "root": false
      },
      {
        "original": "[470|13-470|14]\nyatra hi skandhasaṃtāne śubhāśubhaphalāstitā /\njīvākhyā tatra sā na syāt jīvanāstitvadeśanāt //",
        "root": false
      },
      {
        "original": "[470|15-470|16]\nprajñaptimātraṃ skandhesu jīva ityapināvadat /\nabhavyaḥ śūnyatāṃ boddhuṃ tadānīṃ tādṛśo janaḥ //",
        "root": false
      },
      {
        "original": "[470|17-470|18]\ntathā hyātmāsti nāstīti pṛṣṭo vāstyeva nāvadat /\nāśayāpekṣāyā praṣṭuḥ sati tvastīti nāha kim //",
        "root": false
      },
      {
        "original": "[470|19]\nśāśvatalokādīnāmapyavayākaraṇaṃ praṣṭurāśayāpekṣayā /",
        "root": false
      },
      {
        "original": "[470|19-470|20]\nyadi hi tāvadātmā loka iṣṭaḥ syāttasyābhāvādayuktaṃ caturdhā vyākaraṇam /",
        "root": false
      },
      {
        "original": "[470|20-471|01]\natha sarva eva saṃsāro lokastasyāpyayuktam /",
        "root": false
      },
      {
        "original": "[471|01]\nśāśvate loke na kasyacit parinirvāṇaṃ prāpnuyāt /\nśāśvate loke na kasyacit parinirvāṇaṃ prāpnuyāt /",
        "root": false
      },
      {
        "original": "[471|02]\naśāśvate sarvepāmucchedaḥ prāpnuyāt /",
        "root": false
      },
      {
        "original": "[471|02-471|03]\nubhayathātve niyamata ekeṣāṃ parinirvāṇaṃ prāpnuyāt ekeṣāṃ na /",
        "root": false
      },
      {
        "original": "[471|03]\nanubhayathātve naiva parinirvāṇaṃ nāparinirvāṇaṃ prāpnuyāt /",
        "root": false
      },
      {
        "original": "[471|04-471|05]\nato mārgadhīnatvāt parinirvāṇasya caturdhāpi niyamo na vyākriyate nirgrantha4rāvakacaṭakavat /",
        "root": false
      },
      {
        "original": "[471|05]\nata evāntavān loka iti catuṣkāvyākaraṇam /\ntulyārtho hyeṣa catuṣkaḥ /",
        "root": false
      },
      {
        "original": "[471|06-471|07]\ntathāhi muktikaḥ parivrājaka eva catuṣkaṃ pṛṣṭvā punaḥ pṛṣṭavān kiṃ nu sarvo loko 'nena mārgeṇa niryātyāhosvidekadeśo lokasye\"ti /",
        "root": false
      },
      {
        "original": "[471|07-471|09]\nsthavira ānanda āha \"yameva tvaṃ muktika tatprathamato bhagavantaṃ praśnaṃ pṛṣṭavāṃstame vaitarhi pṛcchasyanena paryāyeṇe\"ti sarvam /",
        "root": false
      },
      {
        "original": "[471|09-471|10]\nbhavati tathāgataḥ paraṃ maranādityapi catuṣkaḥ praṣṭurāśayāpekṣayā na vyākṛtaḥ /",
        "root": false
      },
      {
        "original": "[471|10]\nsa hi muktvāmānaṃ tathāgataṃ kṛtvā pṛṣṭavān /",
        "root": false
      },
      {
        "original": "[471|11-471|12]\npaudgalikastu paryanuyojyaḥ kiṃ kāraṇaṃ bhagavān jīvantaṃ pudgalamastīti vyākaroti paraṃ maraṇānna vyākarotīti /",
        "root": false
      },
      {
        "original": "[471|12]\nśāśvata doṣaprasaṅgaḥ /",
        "root": false
      },
      {
        "original": "[471|13-471|14]\nidaṃ tarhi kasmādvacyākaroti \"bhaviṣyasi tvaṃ maitreyānāgate 'dhvani tathāgato 'rhan saṃyaksaṃbuddha\" iti /",
        "root": false
      },
      {
        "original": "[471|14-471|15]\nkasmācca śrāvakamabhyatītaṃ kālagatamupapattau vyākarotyamuko 'mutropapanna iti /",
        "root": false
      },
      {
        "original": "[471|15]\nevamapi hi śāśvatatvaprasaṅgaḥ /",
        "root": false
      },
      {
        "original": "[471|15-471|17]\nyadi ca bhagavān pūrvaṃ pudgalaṃ dṛṣṭvā parinirvṛtaṃ punaḥ na paśyatyajñānānna vyakarotīti sarvajñatvaṃ śāsturutpāditaṃ bhavati na vā so 'stītyabhyupagantavyam /",
        "root": false
      },
      {
        "original": "[471|17-471|18]\natha paśyatyanucyamāno 'pyasāvasti śāśvataśceti siddhaṃ bhavati /",
        "root": false
      },
      {
        "original": "[471|18]\narthatadapi na vaktavyaṃ paśyati vā naveti /",
        "root": false
      },
      {
        "original": "[471|18-471|19]\nevaṃ tarhi idamapi śanaiḥ śanairavaktavyaṃ kriyatāṃ sarvajño vā na vā bhagavānna veti /",
        "root": false
      },
      {
        "original": "[471|19-471|20]\nastyeva pudgalo yasmātsatyataḥ sthitito nāsti me ātmeti dṛṣṭisthānamuktam /",
        "root": false
      },
      {
        "original": "[471|20-471|21]\nastītyapi dṛṣṭisthānamuktam /",
        "root": false
      },
      {
        "original": "[471|21]\ntasmādajñāpakametat /",
        "root": false
      },
      {
        "original": "[471|21-471|22]\nubhayamapi tvetadantagrāhadṛṣṭi śāśvatocchedadṛṣṭisaṃgṛhītamityābhidharmikāḥ /",
        "root": false
      },
      {
        "original": "[471|22]\ntathaiva ca yuktam /",
        "root": false
      },
      {
        "original": "[471|22-471|23]\n\"astyātmetyānanda śāśvatāya paraiti nāstyātmetyānandocchedāya paraitī\"ti vātsyasūtre vacanāt /",
        "root": false
      },
      {
        "original": "[471|24]\nyadi tarhi pudgalo nāsti ka eṣa saṃsarati /",
        "root": false
      },
      {
        "original": "[471|24-471|25]\nnahi saṃsāra eṣa saṃsaratīti yuktam /",
        "root": false
      },
      {
        "original": "[471|25-472|01]\nuktaṃ ca bhagavatā \"avidyānivaraṇānāṃ sattvanāṃ saṃdhāvatāṃ saṃsaratāmi\"ti /",
        "root": false
      },
      {
        "original": "[472|01]\natha pudgalaḥ kathaṃ saṃsarati /",
        "root": false
      },
      {
        "original": "[472|01-472|02]\nskandhāntaratyāgopādānāt /",
        "root": false
      },
      {
        "original": "[472|02]\nuktottara eṣa pakṣaḥ /",
        "root": false
      },
      {
        "original": "[472|02-472|03]\nyathātu kṣaṇiko 'gniḥ saṃtatyā saṃsaratītyucyate tathā sattvākhyaḥ skndhasamudāyastṛṣṇopādānaḥ saṃsaratītyucyate /",
        "root": false
      },
      {
        "original": "[472|03-472|05]\nyadi skandhāmātramidaṃ kasmādāha bhagavān \"grahameva sa tena kālena tena samayena sunetro nāma śāstā 'bhūvami\"ti /",
        "root": false
      },
      {
        "original": "[472|05]\nkasmānna vaktavyaṃ syāt /\nanyatvāt skandhānām /",
        "root": false
      },
      {
        "original": "[472|05-472|06]\natha kiṃ pudgalaḥ /",
        "root": false
      },
      {
        "original": "[472|06]\nsa evāsau /\nśāśvato hi syāt /",
        "root": false
      },
      {
        "original": "[472|06-472|07]\ntasmādahameva sa ityekasaṃtānatāṃ darśayati /",
        "root": false
      },
      {
        "original": "[472|07]\nyathā sa evāgnirdahannāgata iti /",
        "root": false
      },
      {
        "original": "[472|07-472|08]\nyadi cātmā bhavettthāgatā eva suvyaktaṃ paśyeyuḥ /",
        "root": false
      },
      {
        "original": "[472|08]\npaśyatāṃ cātmagrāho dṛḍhataraḥ syādātmasnehaśca /",
        "root": false
      },
      {
        "original": "[472|08-472|09]\n\"ātmani ca satyātmīyaṃ bhavatī\"ti sūtre vacanādātmagrāho 'pyeṣāṃ skandheṣvadhikaṃ pravarteta /",
        "root": false
      },
      {
        "original": "[472|09-472|10]\nsaiṣā syātsatkāyadṛṣṭi /",
        "root": false
      },
      {
        "original": "[472|10]\nātmīyadṛṣṭau ca satyāmātmīyasnehaḥ /",
        "root": false
      },
      {
        "original": "[472|10-472|11]\nevameṣāṃ dṛḍhatarātmātmīyasnehaparisāditavandhanānāṃ mokṣo dūratarībhavet /",
        "root": false
      },
      {
        "original": "[472|11-472|12]\natha mataṃ naivātmani pravartate sneha iti /",
        "root": false
      },
      {
        "original": "[472|12-472|13]\ntat ka idānīmeṣa yogo yadanātmanyātmadhimokṣāt sneha utpadyate ātmanyeva tu notpadyate /",
        "root": false
      },
      {
        "original": "[472|13-472|14]\ntasmāt dṛṣṭacyarvudametasmin śāsane utpannaṃ ya eṣa ekeṣāṃ pudgalagrāha ekeṣāṃ sarvanāstitāgrāhaḥ /",
        "root": false
      },
      {
        "original": "[472|14-472|15]\nye 'pi ca dravyāntaramevātmānaṃ manyante tīrthakārāstepāmeva mokṣābhāvadoṣo niṣkampaḥ /",
        "root": false
      },
      {
        "original": "[472|16-472|17]\nyadi tarhi sarvathāpi nāstyātmā kathaṃ kṣaṇikeṣu citteṣu cirānubhūtasyārthasya smaraṇaṃ bhavati pratyabhijñānaṃ vā /",
        "root": false
      },
      {
        "original": "[472|17-472|18]\nsmṛtiviṣayasaṃjñānvayāccittaviśeṣāt /",
        "root": false
      },
      {
        "original": "[472|18]\nkīdṛśāccittaviśeṣāt yato 'nantaraṃ smṛtirbhavati /",
        "root": false
      },
      {
        "original": "[472|18-472|19]\ntadābhogasadṛśasamvandhisaṃjñādimato 'nupahata prabhāvādāśrayaviśeṣaśokavyākṣepādibhiḥ /",
        "root": false
      },
      {
        "original": "[472|20-472|21]\ntādṛśo 'pi hyatadanvayaścittaviśeṣo na samarthaḥ tāṃ smṛtiṃ bhavayituṃ tadanvayo 'pi cānyādṛśo na samarthastāṃ smṛtiṃ bhavayitum /",
        "root": false
      },
      {
        "original": "[472|21-472|22]\nlabhayathā tu samartha ityevaṃ smṛtirbhavatyanyasyāṃ sāmarthyādarśanāt /",
        "root": false
      },
      {
        "original": "[472|22]\nkathamidānīmanyena cetasā dṛṣṭamanyatsmarati /",
        "root": false
      },
      {
        "original": "[472|22-472|23]\nevaṃ hi devadattacetasā dṛṣṭaṃ yajñadattacetaḥ smaret /",
        "root": false
      },
      {
        "original": "[472|23]\nnāsambandhāt /",
        "root": false
      },
      {
        "original": "[472|23-472|24]\nna hi tayoḥ saṃbandho 'sti akārya kāraṇabhāvādyathaikasaṃtānikayoḥ /",
        "root": false
      },
      {
        "original": "[472|24-472|25]\nna ca brūmo 'nyena cetasā dṛṣṭamanyatsmaratīti /",
        "root": false
      },
      {
        "original": "[472|25]\napi tu darśanacittātsmṛticittamanyadutpadyate /",
        "root": false
      },
      {
        "original": "[472|25-472|26]\nsaṃtatipariṇatyā yathoktamiti ka evaṃ sati doṣaḥ /",
        "root": false
      },
      {
        "original": "[472|26]\nsmaraṇādeva ca pratyabhijñānaṃ bhavati /",
        "root": false
      },
      {
        "original": "[472|27]\nasatyātmanika eṣa smarati /\nsmaratīti ko 'rthaḥ /\nsmṛtyā viṣayaṃ gṛhlāti /",
        "root": false
      },
      {
        "original": "[472|28]\nkiṃ tadgrahaṇamanyatsmaraṇāt /\nsmṛtiṃ tarhi kaḥ karoti /",
        "root": false
      },
      {
        "original": "[472|28-473|01]\nuktaḥ sa yastāṃ karoti smṛtihetucittaviśeṣaḥ /",
        "root": false
      },
      {
        "original": "[473|01]\nyattarhi caitraḥ smaratītyucyate /",
        "root": false
      },
      {
        "original": "[473|01-473|02]\ntato caitrākhyātsaṃtānāttāṃ bhavantīṃ dṛṣṭvocyate caitraḥ smaratīti /",
        "root": false
      },
      {
        "original": "[473|02-473|03]\nasatyātmani kasyevaṃ smṛtiḥ /",
        "root": false
      },
      {
        "original": "[473|03]\nkiṃarthaiṣā ṣaṣṭhī /\nsvāmyarthā /\nyathā kasya kaḥ svāmī /\nyathā goścaitraḥ /",
        "root": false
      },
      {
        "original": "[473|04]\nkathamasau tasyāḥ svāmī /\ntadādhīno hi tasyā vāhadohādiṣu viniyogaḥ /",
        "root": false
      },
      {
        "original": "[473|04-473|05]\nkva ca punaḥ smṛtirviniyoktavyā va evaṃ tasyāḥ svāmī mṛgyate /",
        "root": false
      },
      {
        "original": "[473|05]\nsmartavye 'rthe /",
        "root": false
      },
      {
        "original": "[473|05-473|06]\nkimartha viniyoktavyā /",
        "root": false
      },
      {
        "original": "[473|06]\nsmaraṇārtham /\naho sūktāni sukhaidhitānām /",
        "root": false
      },
      {
        "original": "[473|06-473|07]\nsaiva hi nāma tadarthaṃ viniyoktavyeti /",
        "root": false
      },
      {
        "original": "[473|07]\nkathaṃ ca viniyoktavyā /\nutpādanata ahosvitsaṃpreṣaṇataḥ /",
        "root": false
      },
      {
        "original": "[473|08]\nsmṛtigatyayogādutpādanataḥ /\nhetureva tarhi svāmī prāpnoti phalameva ca svam /",
        "root": false
      },
      {
        "original": "[473|09]\nyasmāddhetorādhipatyaṃ phale phalena ca tadvān heturiti /",
        "root": false
      },
      {
        "original": "[473|09-473|10]\nyo hyeva hetuḥ smṛtestasyaivāsau /",
        "root": false
      },
      {
        "original": "[473|10-473|12]\nyaścāpi sa caitrābhidhānaḥ saṃskārasamūhasaṃtāna ekato gṛhītvā gavākhyasvāmītyucyate sa cāpi tasya deśāntaravikārotpattau kāraṇabhāvaṃ cetasi kṛtvā na tu khalu kaścidekaścaitro nāmāsti na cāpi gauḥ /",
        "root": false
      },
      {
        "original": "[473|12-473|13]\ntasmāttatrāpi na hetubhāvaṃ vyatītyāsti svāmihbāvaḥ /",
        "root": false
      },
      {
        "original": "[473|13]\nevaṃ ko vijānāti kasya vijñānamityevamādiṣu vaktavyam /",
        "root": false
      },
      {
        "original": "[473|14]\ntasya heturindriyārthamanaskārā yathāyogamityeṣa viśeṣaḥ /",
        "root": false
      },
      {
        "original": "[473|15]\nyo 'pyāha bhāvasya bhavitrapekṣatvāt sarvo hi bhāvo bhavitāramapekṣate /",
        "root": false
      },
      {
        "original": "[473|15-473|16]\nyathā devadatto gacchatītyatra gatirbhāvo gantāraṃ devadattamapekṣate /",
        "root": false
      },
      {
        "original": "[473|16]\ntathā vijñānaṃ bhāvaḥ /",
        "root": false
      },
      {
        "original": "[473|17]\ntasmādyo vijānāti tena bhavitavyamiti /\nsa vaktavyaḥ /",
        "root": false
      },
      {
        "original": "[473|18]\nko 'yaṃ devadatta iti /\nyadyātmā sa eva sādhyaḥ /\natha vyavahārapuruṣaḥ /",
        "root": false
      },
      {
        "original": "[473|18-473|19]\nso 'pi na kaścidekaḥ saṃskārā hi ta evaṃnāmānaḥ /",
        "root": false
      },
      {
        "original": "[473|19-473|20]\ntatra yathā devadatto gacchati yathā vijānāti /",
        "root": false
      },
      {
        "original": "[473|20]\nkathaṃ ca devadatto gacchati /",
        "root": false
      },
      {
        "original": "[473|20-473|22]\nkṣaṇikā hisaṃskārā abhinnasaṃtānā devadatta iti bālairekasattvapiṇḍagraheṇādhimuktāḥ svasya saṃtānasya deśāntare kāraṇaṃ bhavanta ucyante gacchati devadatta iti /",
        "root": false
      },
      {
        "original": "[473|22]\nsā ca deśāntaropattirgatirita /",
        "root": false
      },
      {
        "original": "[473|22-473|23]\njvālāśabdasaṃtānayorgacchatigamanābhidhānavat /",
        "root": false
      },
      {
        "original": "[473|23-473|24]\nta eva ca punarvijñānasya kāraṇaṃ bhavanta ucyante jānāti devadatta iti /",
        "root": false
      },
      {
        "original": "[473|24]\nāryairapi teṣāṃ saṃjñayā tathocyante vyavahārārtham /",
        "root": false
      },
      {
        "original": "[473|25]\nyattarhi \"vijñānaṃ vijānātī\"ti sūtra uktaṃ kiṃ tatra vijñānaṃ karoti /",
        "root": false
      },
      {
        "original": "[473|25-473|26]\nna kiñcitkaroti /",
        "root": false
      },
      {
        "original": "[473|26]\nyathā tu kāryaṃ kāraṇamanuvidhīyata ityucyate /",
        "root": false
      },
      {
        "original": "[473|26-473|27]\nsādṛśyenātmalābhādakurvadapi kiñcit /",
        "root": false
      },
      {
        "original": "[473|27]\nevaṃ vijñānamapi vijānātītyucyate /",
        "root": false
      },
      {
        "original": "[473|27-474|01]\nsādṛśyenātmalābhādakurvadapi kiñcit /",
        "root": false
      },
      {
        "original": "[474|01]\nkiṃ punarasya sādṛśyam /\ntadākāratā /",
        "root": false
      },
      {
        "original": "[474|01-474|02]\nata eva tadindriyādapyutpannaṃ viṣayaṃ vijānātītyucyate nendriyam /",
        "root": false
      },
      {
        "original": "[474|02-474|03]\nathavā tathā 'trāpi vijñānasaṃtānasya vijñāne kāraṇabhāvādvijñānaṃ vijānātīti vacanānnirdoṣaṃ kāraṇe dartṛśabdanirdeśāt /",
        "root": false
      },
      {
        "original": "[474|04]\nghaṇṭā rautīti yadvat /",
        "root": false
      },
      {
        "original": "[474|04-474|05]\napi khalu yathā pradīpo gacchati tathā vijñānaṃ vijānātīti /",
        "root": false
      },
      {
        "original": "[474|05]\nkathaṃ ca pradīpo gacchati /",
        "root": false
      },
      {
        "original": "[474|05-474|06]\npradīpa ityarciṣāṃ saṃtāna upacaryate /",
        "root": false
      },
      {
        "original": "[474|06]\nsa deśāntareṣūtpadyamānastaṃ deśaṃ gacchatītyucyate /",
        "root": false
      },
      {
        "original": "[474|06-474|07]\nevaṃ vijñānamapi cittānāṃ saṃtāna upacaryate /",
        "root": false
      },
      {
        "original": "[474|07]\ntadviṣayāntareṣūtpadyamānaṃ taṃ viṣayaṃ vijānātītyucyate /",
        "root": false
      },
      {
        "original": "[474|08-474|09]\nyathā cābhijāyate tiṣṭhati rūpamityatra bhaviturbhāvādanarthantaratvamevaṃ vijñānasyāpi syāt /",
        "root": false
      },
      {
        "original": "[474|09-474|10]\nyadi vijñānādvijñānamutpadyate nātmānaḥ kasmānna nityaṃ tādṛśamevotpadyate na ca kramaniyamenāṅkurakāṇḍapatradivat /",
        "root": false
      },
      {
        "original": "[474|10]\nsthityanyathātvasya saṃskṛtlakṣaṇatvāt /",
        "root": false
      },
      {
        "original": "[474|11]\neṣa hi saṃskṛtasya svabhāvo yadavaśyaṃ prabandhasyānyathātvaṃ bhavati /",
        "root": false
      },
      {
        "original": "[474|11-474|13]\nanyathā hi nikāmadhyānasamāhitānāṃ sadṛśakāyacittotpattau prathamakṣaṇaniṃrviśeṣatvāt paścādapi na syāt svayaṃ vyutthānam /",
        "root": false
      },
      {
        "original": "[474|13]\nkramo 'pi hi cittānāṃ niyata eva /",
        "root": false
      },
      {
        "original": "[474|13-474|14]\nyato nūtpattavyaṃ tata eva tasyotpādāt /",
        "root": false
      },
      {
        "original": "[474|14]\ntulyākāramapi hi kiñcidutpādane samarthaṃ bhavati /",
        "root": false
      },
      {
        "original": "[474|14-474|15]\ngotraviśeṣāt /",
        "root": false
      },
      {
        "original": "[474|15-474|17]\nyadyathā strīcittānantaraṃ yadi tatkāyavidūṣaṇācittamutpannaṃ bhavati tatpatiputrādicittaṃ vā punaśca paścātsaṃtatipariṇatyā strīcittamutpadyate tat samartha bhavati tatkāyavidūṣaṇācittotpādane tatpatiputrādicittotpādane vā /",
        "root": false
      },
      {
        "original": "[474|17]\ntadgotratvāt /",
        "root": false
      },
      {
        "original": "[474|18]\nanyathā na samartham /",
        "root": false
      },
      {
        "original": "[474|18-474|19]\natha punaḥ paryāyeṇa strīcittādvahuvidhaṃ cittamutpannaṃ vahutara māsannataraṃ vā tadevotpadyate /",
        "root": false
      },
      {
        "original": "[474|19]\ntadbhāvanāyā valīyastvāt /",
        "root": false
      },
      {
        "original": "[474|20]\nanyatra tatkālikātkāyabāhyapratyayaviśeṣāt /",
        "root": false
      },
      {
        "original": "[474|20-474|21]\nsaiva balīyasī bhāvanā kasmānnityaṃ na phalati /",
        "root": false
      },
      {
        "original": "[474|21-474|22]\nsthityanyathātvasya saṃskṛtalakṣaṇatvāt tasya cānyathātvasyānyabhāvanāphalotpattāvānuguṇyāt /",
        "root": false
      },
      {
        "original": "[474|22]\netaddhi sarvacittaprakāreṣu diṅmātram /",
        "root": false
      },
      {
        "original": "[474|22-474|23]\nnirantarakāraṇajñāne tu buddhānāṃ prabhutvam //",
        "root": false
      },
      {
        "original": "[474|23]\nevaṃ hyāhuḥ /",
        "root": false
      },
      {
        "original": "[474|24-474|25]\nsarvākārakāraṇamekasya mayūracandrakasyāpi /\nnāsarvajñairjñeyaṃ sarvajñabalaṃ hi tajjñānami\"ti //",
        "root": false
      },
      {
        "original": "[474|26]\nprāgevārupiṇāṃ cittabhedānām /",
        "root": false
      },
      {
        "original": "[475|01-475|03]\nya eva tvayamekīyastīrthika ātmaprabhavāṃ cittotpattiṃ manyate tasyaivedaṃ sphuṭaṃ codyamāpadyate kasmānna nityaṃ tādṛśamevotpadyate na ca kramaniyamenāṅkurakāṇḍapatrādivaditi /",
        "root": false
      },
      {
        "original": "[475|03]\nmanaḥsaṃyogaviśeṣāpekṣatvāditi cet /\nna /\nanyasaṃyogāsiddheḥ /",
        "root": false
      },
      {
        "original": "[475|04-475|05]\nsaṃyoginostu paricchinnatvādaprāptipūrvikā prāptiḥ samyoga iti lakṣaṇavyākhyānāccātmānaḥ paricchedaprasaṅgaḥ /",
        "root": false
      },
      {
        "original": "[475|05-475|06]\ntato manaḥsamcārādātmanaḥ saṃcāraprasaṅgo virāgasya vā /",
        "root": false
      },
      {
        "original": "[475|06]\npradeśasaṃyoga iti cet /\nna /\ntasyaiva tatpradeśatvāyogāt /",
        "root": false
      },
      {
        "original": "[475|06-475|08]\nastu vā saṃyogastathāpi nityamaviśiṣṭe manasi kathaṃ saṃyogaviśeṣaḥ /",
        "root": false
      },
      {
        "original": "[475|08]\nbuddhiviśeṣāpekṣa iti cet /",
        "root": false
      },
      {
        "original": "[475|08-475|09]\nsa eva paricodyate kathaṃ buddhiviśeṣa iti /",
        "root": false
      },
      {
        "original": "[475|09]\nsaṃskāraviśeṣāpekṣādātmamanaḥ saṃyogāditi cet /",
        "root": false
      },
      {
        "original": "[475|09-475|10]\ncittādevāstu saṃskāraviśeṣāpekṣatvāt /\n[475|10-475|11]\nnahi kiñcidātmanaḥ upalabhyate sāmarthmauṣadha kāryasiddhāviva kuhakavaidyaphuḥsvāhānām /",
        "root": false
      },
      {
        "original": "[475|11]\nsatyātmani tayoḥ saṃyoga iti cet /",
        "root": false
      },
      {
        "original": "[475|12]\nvāṅmātram /\nāśrayaḥ sa iti cet /\nyathā kaḥ kasyāśrayaḥ /",
        "root": false
      },
      {
        "original": "[475|12-475|13]\nna hi te citravadarādivadādhārye nāpi sa kuḍacyakuṇḍādivadādhāro yuktaḥ /",
        "root": false
      },
      {
        "original": "[475|13-475|14]\npratighātiyutadoṣāt naiva sa evamāśrayaḥ /",
        "root": false
      },
      {
        "original": "[475|14]\nkathaṃ tarhi /\nyathā gandhādīnāṃ pṛthivīti cet /",
        "root": false
      },
      {
        "original": "[475|14-475|15]\natiparitoṣitāḥ smaḥ /",
        "root": false
      },
      {
        "original": "[475|15]\nidameva hi naḥ pratyāyakaṃ nāstyātmeti /",
        "root": false
      },
      {
        "original": "[475|15-475|16]\nyathā na gandhādibhyo 'nyā pṛthivīti /",
        "root": false
      },
      {
        "original": "[475|16]\nko hi sa gandhādibhyo 'nyāṃ pṛthivīṃ nirdhārayati /",
        "root": false
      },
      {
        "original": "[475|16-475|17]\nvyapadeśastu pṛthivyā gandhādaya iti viśeṣaṇārtham /",
        "root": false
      },
      {
        "original": "[475|17-475|18]\nte hyeva tadākhyā gandhādayo yathā pratīyerannānya iti /",
        "root": false
      },
      {
        "original": "[475|18]\nkāṣṭhapratimāyāṃ śarīravyapadeśavat /",
        "root": false
      },
      {
        "original": "[475|18-475|19]\nsatyapi ca saṃskāraviśeṣāpekṣatve kasmānna yugapatsarvajñānotpattiḥ /",
        "root": false
      },
      {
        "original": "[475|19]\nyo hi baliṣṭhastenānyeṣāṃ prativandhaḥ /",
        "root": false
      },
      {
        "original": "[475|20]\nsa eva valiṣṭhaḥ kasmānnityaṃ na phalati /\nyo 'sya nyāyaḥ so 'stu bhāvanāyāḥ /",
        "root": false
      },
      {
        "original": "[475|21]\nātmā tu nirarthakaḥ kalpyate /",
        "root": false
      },
      {
        "original": "[475|22]\navaśyamātmābhyupagantavyaḥ /",
        "root": false
      },
      {
        "original": "[475|22-475|23]\nsmṛtyādīnāṃ guṇapadārthatvāt tasya cārthādavaśyaṃ dravyāśritatvāt teṣāṃ cānyāśrayāyogāditi cet /",
        "root": false
      },
      {
        "original": "[476|01]\nna /\nna hyeṣāṃ guṇapadārthatvaṃ siddham /\nsarvameva no vidyamānaṃ dravya /",
        "root": false
      },
      {
        "original": "[476|01-476|02]\n\"ṣaṭ dravyāṇi śrāmaṇyaphalānī\"ti vacanāt /",
        "root": false
      },
      {
        "original": "[476|02]\nnāpyeṣāṃ dravyāśritatvaṃ siddham /",
        "root": false
      },
      {
        "original": "[476|02-476|03]\nparīkṣito hyāśrayārthaḥ /",
        "root": false
      },
      {
        "original": "[476|03]\ntasmādyatkiñcideva tat /",
        "root": false
      },
      {
        "original": "[476|04]\nātmanyasati kimarthaḥ karmārambhaḥ /",
        "root": false
      },
      {
        "original": "[476|04-476|05]\nahaṃ sukhī syāmahaṃ duḥkhī na syāmityevamarthaḥ /",
        "root": false
      },
      {
        "original": "[476|05]\nko 'sāvahaṃ nāma yadviṣayio 'yamahaṅkāraḥ /\nskandhaviṣayaḥ /\nkathaṃ jñāyate /",
        "root": false
      },
      {
        "original": "[476|06]\nteṣu snehāt /\ngaurādibuddhibhiḥ sāmānādhikaraṇyāttu /",
        "root": false
      },
      {
        "original": "[476|06-476|08]\ngauro 'hamahaṃ śyāmaḥ sthūlo 'hamahaṃ kṛśaḥ jīrṇo 'hamahaṃ yuveti gaurādibuddhibhiḥ sāmānādhikaraṇo 'yamahaṅkāro dṛśyate /",
        "root": false
      },
      {
        "original": "[476|08]\nna cātmana ete prakārā dṛśyante /\ntasmādapi skandheṣvayamiti gamyate /",
        "root": false
      },
      {
        "original": "[476|09-476|10]\nātmana upakārake 'pi śarīra ātmopacāro yathā ya evāyaṃ sa evāhaṃ sa evāyaṃ me bṛtya iti bhavatyupakārake 'pi ātmopacāro natvahaṅkāraḥ /",
        "root": false
      },
      {
        "original": "[476|10-476|11]\nsati śarīrālambanatve paraśarīrālamvano 'pi kasmānna bhavati /",
        "root": false
      },
      {
        "original": "[476|11]\nasaṃvandhāt /",
        "root": false
      },
      {
        "original": "[476|11-476|12]\nyenaiva hi sahāsya saṃvandhaḥ kāyena cittena vā yatraivāyamahaṅkāra utpadyate nānvatra /",
        "root": false
      },
      {
        "original": "[476|12-476|13]\nanādau saṃsārra evamabhyāsāt /",
        "root": false
      },
      {
        "original": "[476|13]\nkaśca saṃbandhaḥ /\nkāryakāraṇabhāvaḥ /",
        "root": false
      },
      {
        "original": "[476|13-476|14]\nyadyātmā nāsti kasyāyamahaṅkāraḥ /",
        "root": false
      },
      {
        "original": "[476|14]\nidaṃ punastadeāyātaṃ \"kimarthaiṣā ṣaṣṭhīti /",
        "root": false
      },
      {
        "original": "[476|14-476|15]\nyāvadya evāsya hetustasyaivāyami\"ti /",
        "root": false
      },
      {
        "original": "[476|15]\nkaścānyo hetuḥ /",
        "root": false
      },
      {
        "original": "[476|15-476|16]\npūrvāhaṅkāraparibhāvitaṃ svasaṃtativiṣayaṃ sāvadyaṃ cittam /",
        "root": false
      },
      {
        "original": "[476|16]\nasatyātmani ka eṣa sukhito duḥkhito vā /",
        "root": false
      },
      {
        "original": "[476|16-476|17]\nyasminnāśraye sukhamutpannaṃ duḥkhaṃ vā /",
        "root": false
      },
      {
        "original": "[476|17]\nyathā puṣpito vṛkṣaḥ phalitaṃ vanamiti /",
        "root": false
      },
      {
        "original": "[476|17-476|18]\nkaḥ punaranayorāśrayaḥ /",
        "root": false
      },
      {
        "original": "[476|18]\nṣaḍāyatanam /\nyathā kṛtvā tathoktam /",
        "root": false
      },
      {
        "original": "[476|19]\nasatyātmani ka eṣāṃ karmaṇāṃ kartā kaśca phalānāṃ bhoktā bhavati /",
        "root": false
      },
      {
        "original": "[476|19-476|20]\nkarteti ka eṣa vāhyarthaḥ /",
        "root": false
      },
      {
        "original": "[476|20]\nkarotīti kartā /\nbhuṅkta iti bhoktā /\nparyāya ucyate nārthaḥ /",
        "root": false
      },
      {
        "original": "[476|21]\n\"svatantraḥ karte\"ti kartṛ lakṣaṇamācakṣate lākṣaṇikāḥ /",
        "root": false
      },
      {
        "original": "[476|21-476|22]\nasti punaḥ kvacideva kārye kasyacit svātantryam /",
        "root": false
      },
      {
        "original": "[476|22]\nloke dṛṣṭaṃ devadattasya snānāsanagamanādau /",
        "root": false
      },
      {
        "original": "[476|22-476|23]\nkaḥ punarbhavān devadattamudāharati /",
        "root": false
      },
      {
        "original": "[476|23]\nyadyātmānaṃ sa eva sādhyaḥ /\natha pañcaskandhakaṃ sa ev kartā /",
        "root": false
      },
      {
        "original": "[476|24]\ntrividhaṃ cedaṃ karma kāyavāṅmanaskarma /",
        "root": false
      },
      {
        "original": "[476|24-476|25]\ntatra kāyakarmaṇi tāvat kāyasya cittaparatantrā vṛttiḥ /",
        "root": false
      },
      {
        "original": "[476|25-476|26]\ncittasyāpi kāye svakāraṇaparatantrā vṛttistasyāpyevamiti nāsti kasyacit svātantryam /",
        "root": false
      },
      {
        "original": "[476|26]\npratyayaparatantrā hi sarve bhāvāḥ pravartante /",
        "root": false
      },
      {
        "original": "[476|26-476|27]\nātmano 'pi ca nirapekṣasyākāraṇatvābhyupagamātra svātantryaṃ sidhyati /",
        "root": false
      },
      {
        "original": "[476|28]\ntasmānnaivaṃlakṣaṇam upalabhyate kaścitkartā /",
        "root": false
      },
      {
        "original": "[476|28-477|01]\nyattu yasya pradhānaṃ kāraṇaṃ tattsya kartetyucyate /",
        "root": false
      },
      {
        "original": "[477|01]\nna ca ātmanaḥ kvacidapi kāraṇatvaṃ dṛśyate /",
        "root": false
      },
      {
        "original": "[477|01-477|02]\ntasmātsa evamapi na kartā yujyate /",
        "root": false
      },
      {
        "original": "[477|02-477|03]\nsmṛtijo hi cchandaḥ cchandajo vitarko vitarkātprayatnaḥ prayatnādvāyustataḥ karmeti kimatrātmā kurute /",
        "root": false
      },
      {
        "original": "[477|03-477|04]\nphalasyāpica ka upabhogo yamayamātmā kurvannupabhoktā kalpyate /",
        "root": false
      },
      {
        "original": "[477|04]\nupalabhiriti cet /\nnātmanaḥ upalabdhau sāmarthyaṃ vijñāne pratipedhāt /",
        "root": false
      },
      {
        "original": "[477|05]\nasatyātmani kasmādasattvādhiṣṭhānaḥ pāpapuṇyopacayo na bhavati /",
        "root": false
      },
      {
        "original": "[477|05-477|06]\nvedanādyanāśrayatvāt tadāśrayaśca ṣaḍāyatanaṃ nātmā yathā tathoktam /",
        "root": false
      },
      {
        "original": "[477|07]\nkathamasatyātmani venaṣṭātkarmaṇa āyatyāṃ phalotpattiḥ /",
        "root": false
      },
      {
        "original": "[477|07-477|08]\nātmanyapi sati kathaṃ vinaṣṭāt karmaṇa āyatyāṃ phalotpattiḥ /",
        "root": false
      },
      {
        "original": "[477|08]\ntadāśritāddharmādharmāt /",
        "root": false
      },
      {
        "original": "[477|08-477|09]\nyathā kaḥkimāśrita ityuktottaraiṣā vāco yuktiḥ /",
        "root": false
      },
      {
        "original": "[477|09]\ntasmādanāśritādeva dharmādharmāt bhavatu /",
        "root": false
      },
      {
        "original": "[477|09-477|10]\nnaiva tu vayaṃ vinaṣṭāt karmaṇa āyatyāṃ phalotpattiṃ brūmaḥ /",
        "root": false
      },
      {
        "original": "[477|10]\nkiṃ tarhi /",
        "root": false
      },
      {
        "original": "[477|10-477|11]\ntatsaṃtatipariṇāmaviśeṣādvījaphalavat /",
        "root": false
      },
      {
        "original": "[477|11]\nyathā vījātphalamutpadyata ityucyate /",
        "root": false
      },
      {
        "original": "[477|11-477|12]\nna ca tadvinaṣṭādvījādutpadyate /",
        "root": false
      },
      {
        "original": "[477|12]\nnāpyanantarameva /\nkiṃ tarhi /",
        "root": false
      },
      {
        "original": "[477|12-477|13]\ntatsaṃtatipariṇāmaviśeṣādaṅkurakāṇḍapatrādikramaniṣpannāt puṣpāvasānāt /",
        "root": false
      },
      {
        "original": "[477|13-477|14]\ntat punaḥ puṣpānniṣpannaṃ kasmāttasya vījasya phalamityucyate /",
        "root": false
      },
      {
        "original": "[477|14]\ntadāhitaṃ hi tat parayāpuṣpe sāmarthyam /",
        "root": false
      },
      {
        "original": "[477|14-477|15]\nyadi hi tatpūrvikānnabhaviṣyat tattādṛśasya phalasyotopattau na samarthamabhaviṣyat /",
        "root": false
      },
      {
        "original": "[477|15-477|16]\nevaṃ karmaṇaḥ phalamutpadyata ityucyate /",
        "root": false
      },
      {
        "original": "[477|16]\nna ca tadviniṣṭātkarmaṇa utpadyate nāpyanantarameva /",
        "root": false
      },
      {
        "original": "[477|17]\nkiṃ tarhi /\ntatsaṃtatipariṇāmaviśeṣāt /",
        "root": false
      },
      {
        "original": "[477|17-477|18]\nkā punaḥ saṃtatiḥ kaḥ pariṇāmaḥ ko viśeṣaḥ /",
        "root": false
      },
      {
        "original": "[477|18-477|19]\nyaḥ karmapūrva uttarottaracittapravasaḥ sā saṃtatistasyā anyathotpattiḥ pariṇāmaḥ /",
        "root": false
      },
      {
        "original": "[477|19-477|20]\nsa punartho 'ntaraṃ phalotpādanasamarthaḥ so 'ntapariṇāmaviśiṣṭatvāt pariṇamaviśeṣaḥ /",
        "root": false
      },
      {
        "original": "[477|20]\ntadyāthā sopādānaṃ maraṇacittaṃ punarbhavasya /",
        "root": false
      },
      {
        "original": "[477|20-477|21]\ntrividhakarmapūrvakatve 'pi yatkarma guru vā bhavatyāsannamabhyastaṃ vā yatkṛtaṃ sāmarthyaṃ dyotyate natvanyasya /",
        "root": false
      },
      {
        "original": "[477|22]\nāha ca",
        "root": false
      },
      {
        "original": "[477|23-477|24]\n\"yat guru yaccāsannaṃ yaccābhyastaṃ kṛtaṃ ca yat /\npūrvaṃ pūrvaṃ pūrvaṃ vīpacyate karmasaṃsāre\" //",
        "root": false
      },
      {
        "original": "[477|25]\ntatra vipākahetvāhitaṃ tu vipākaphaladānasāmarthyaṃ vipākaṃ dattvā vinivartate /",
        "root": false
      },
      {
        "original": "[477|25-477|26]\nsabhāgahetvāhitaṃ tu niṣyandaphaladānasāmarthyaṃ kliṣṭānāṃ pratipakṣodayādvinivartate /",
        "root": false
      },
      {
        "original": "[477|27]\nakliṣṭānāṃ cittasaṃtānātyantavinivṛtteryadā parinirvāti /",
        "root": false
      },
      {
        "original": "[478|01]\natha kasmādvipākādvipākāntaraṃ notpadyate vījaphalādiva phalāntaram /",
        "root": false
      },
      {
        "original": "[478|01-478|02]\nna tāvat dṛṣṭāntena sarvaṃ samānaṃ bhavati /",
        "root": false
      },
      {
        "original": "[478|02]\ntatrāpi tu na phalādeva punaḥ phalāntaramutpadyate /",
        "root": false
      },
      {
        "original": "[478|02-478|03]\nkiṃ tarhi /",
        "root": false
      },
      {
        "original": "[478|03]\nviklittiviśeṣajādvikāraviśeṣāt /",
        "root": false
      },
      {
        "original": "[478|03-478|04]\nyo hi tatra bhūtaprakārāṅkuraṃ nirvartayati sa tasya vījaṃ nānyaḥ /",
        "root": false
      },
      {
        "original": "[478|04-478|05]\nbhāvinyā tu saṃjñāyā sādṛśyādvā pūrvako 'pi saṃtāno bījamityākhyāyate /",
        "root": false
      },
      {
        "original": "[478|05-478|07]\nevamihāpi tasmādvipākādyadi sadasaddharmaśravaṇā dipratyayaviśeṣajaḥ kuśalasāsravo 'kuśalo vā cittavikāra utpadyate tasmātpunarvikārāntaramutpadyate nānyatheti samānametat /",
        "root": false
      },
      {
        "original": "[478|07]\nathavā punaretadevaṃ vijñātavyam /",
        "root": false
      },
      {
        "original": "[478|07-478|09]\nyathā lākṣārasarañjitāt mātuluṅgapuṣpātsaṃtatipariṇāmaviśeṣajaḥ phale raktaḥ keśara upajāyate na ca tasmāt punaranyaḥ evaṃ karmajādvipākāt na punarvipākāntaramiti /",
        "root": false
      },
      {
        "original": "[478|09-478|10]\nyathāsthūlamidamasmadbuddhigamyaṃ darśitam /",
        "root": false
      },
      {
        "original": "[478|10-478|11]\nnānāvidhaśaktibhinnaistu karmabhiradhivāsitāḥ saṃtataya etāmavasthāṃ gatā īdṛśaṃ phalamabhinivartayantīti buddhānāmeva viṣayaḥ /",
        "root": false
      },
      {
        "original": "[478|11]\nāha khalvapi",
        "root": false
      },
      {
        "original": "[478|12-478|13]\n\"karma tadbhāvanāṃ tasyā vṛttilābhaṃ tataḥ phalam /\nniyamena prajānāti buddhādanyio na sarvathā //",
        "root": false
      },
      {
        "original": "[478|14-478|17]\nityetāṃ suvihitahetumārgaśuddhāṃ\nbuddhānāṃ pravacanadharmatāṃ niśamya /\nandhānāṃ vividhakudṛṣṭiceṣṭitānāṃ\ntīrthyānāṃ matamapavidhya yāntyanandhāḥ //",
        "root": false
      },
      {
        "original": "[478|18-478|21]\nimaṃ hi nirvāṇapuraikavartinīṃ\ntathāgatādityavacoṃ 'śubhāsvatīm /\nnirātmatāmāryasahasravāhitāṃ\nna mandacakṣurvivṛtāmapīkṣate //",
        "root": false
      },
      {
        "original": "[478|22-478|23]\niti diṅmātramevedamupadiṣṭaṃ sumedhasām /\nbraṇadeśoviṣasyeva svasāmarthyavisarpaṇa iti /",
        "root": false
      },
      {
        "original": "[479|01-479|02]\npudgalakośamabhidharmakośabhāṣyaṃ samāptamiti /\nkṛtiriyamācāryavasubandhupādānāmiti //",
        "root": false
      },
      {
        "original": "[479|03-479|04]\nye dharmahetuprabhavā hetuṃ teṣāṃ tathāgato hyavadat /\nteṣāṃ ca yo nirodha evaṃvādī mahāśramaṇaḥ //",
        "root": false
      },
      {
        "original": "=====================================================================",
        "root": false
      },
      {
        "original": "[479|05-479|06]\ndevadharmo 'yaṃ pravaramahāyāna sakalatathāgataśāsanadhūrddharasya uttarāpathikapaṇḍitasthaviraśrīlāmāvākasya yadatra puṇyamityādi /",
        "root": false
      },
      {
        "original": "[479|07]\n// śubhamastu //",
        "root": false
      },
      {
        "original": "=====================================================================",
        "root": false
      }
    ]
  }
]
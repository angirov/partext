[
  {
    "sectionTitle": "aṣṭamaṃ kośasthānam",
    "sentences": [
      {
        "original": "=====================================================================",
        "root": false
      },
      {
        "original": "oṃ namo buddhāya",
        "root": false
      },
      {
        "original": "=====================================================================",
        "root": false
      },
      {
        "original": "[432|02-432|03]\njñānādhikāreṇa jñānamayānāṃ guṇānāṃ kṛto nirdeśaḥ /",
        "root": false
      },
      {
        "original": "[432|03-432|04]\nasya svabhāvānāṃ tu kartavya ityādita eva dhyānānyārabhyante sarvaguṇāśrayatvāt /",
        "root": false
      },
      {
        "original": "[432|05]\ndvidhā dhyānāni",
        "root": true
      },
      {
        "original": "[432|06]\nsamāsato dvividhāni dhyānānyupapattisamāpattidhyānabhedāt /\ntāni punaḥ",
        "root": false
      },
      {
        "original": "[432|07]\ncatvāri",
        "root": true
      },
      {
        "original": "[432|08]\nprathamaṃ dhyānaṃ yāvaccaturtham /\ntatra dhyānopapattayaḥ punarna vaktavyāḥ /",
        "root": false
      },
      {
        "original": "[432|08-432|09]\nlokanirdeśakośasthāne hi",
        "root": false
      },
      {
        "original": "[432|10]\nproktāstadupapattayaḥ /",
        "root": true
      },
      {
        "original": "[432|11]\nkathaṃ proktāḥ /",
        "root": false
      },
      {
        "original": "[432|12]\n\"pṛthak pṛthak /",
        "root": false
      },
      {
        "original": "[432|13]\ndhyānaṃ tribhūmikaṃ tatra caturtha tvaṣṭabhūmikami\"ti /",
        "root": false
      },
      {
        "original": "[432|14]\nsamāpattidhyānaṃ tu vaktavyam /\nata ucyate",
        "root": false
      },
      {
        "original": "[432|15]\nsamāpattiḥ śubhaikāgyraṃ",
        "root": true
      },
      {
        "original": "[432|16]\nabhedena kuśalacittaikāgratā dhyānam /\nsamādhisvabhāvatvāt /",
        "root": false
      },
      {
        "original": "[432|17]\npañcaskandhāstu sānugam // VAkK_8.1 //",
        "root": true
      },
      {
        "original": "[432|18]\nsaparivāraṃ tu pañcaskandhasvabhāvaṃ veditavyam /\nkeyamekāgratā nāma /\nekālambanatā /",
        "root": false
      },
      {
        "original": "[432|19]\nevaṃ tarhi cittānyevaikālambanāni samādhirna caitasikaṃ dharmāntaramiti prāpnoti /",
        "root": false
      },
      {
        "original": "[433|01]\nna cittānyeva samādhiḥ /\nyena tu tānyekāgrāṇi vartante sa dharmaḥ samādhiḥ /",
        "root": false
      },
      {
        "original": "[433|01-433|02]\nsaiva cittaikāgratā /",
        "root": false
      },
      {
        "original": "[433|02-433|03]\nnanu ca kṣaṇikatvātsarvaṃ cittamekāgraṃ dvitīyasya tasmādavikṣepa iti cet /",
        "root": false
      },
      {
        "original": "[433|03]\nsaṃprayukte samādhivaiyarthyam /",
        "root": false
      },
      {
        "original": "[433|03-433|04]\nyata eva ca smādhistata eva cittānāmekālambanatvaṃ kiṃ neṣyate /",
        "root": false
      },
      {
        "original": "[433|04-433|05]\nmahābhūmikatvācca samādheḥ sarvacittānāmekāgratāprasaṅgaḥ /",
        "root": false
      },
      {
        "original": "[433|05]\nna durbalatvātsamādheḥ /\ncittānyevaikāgrāṇi samādhiḥ /",
        "root": false
      },
      {
        "original": "[433|06-433|07]\ntathā hyadhicittaṃ śikṣā cittapariśuddhipradhānaṃ ca sūtre catvāri dhyānānyuktānītyapare /",
        "root": false
      },
      {
        "original": "[433|08]\ndhyānamiti ko'rthaḥ /\ndhyāyantyaneneti /\nprajānantītyarthaḥ /",
        "root": false
      },
      {
        "original": "[433|08-433|09]\nsamāhitacittasya yathābhūtaprajñānāt /",
        "root": false
      },
      {
        "original": "[433|09]\ncintanārtho hyeṣa dhātuḥ /\ncintanaṃ ca prajñeti siddhāntaḥ /",
        "root": false
      },
      {
        "original": "[433|09-433|10]\nevaṃ tarhi sarvasamādhidhyānaprasaṅgaḥ /",
        "root": false
      },
      {
        "original": "[433|10]\nna /\nprakarṣayukte tannāmavidhānādbhāskaravat /",
        "root": false
      },
      {
        "original": "[433|10-433|11]\nkaśca prakarṣayuktaḥ /",
        "root": false
      },
      {
        "original": "[433|11]\nyo 'ṅgasamāyuktaḥ samādhiḥ /",
        "root": false
      },
      {
        "original": "[433|11-433|12]\nsa hi śamathavipaśyanābhyāṃ yuganddhavāhitvāddṛṣṭadharmasukhavihāra uktaḥ sukhā ca pratipaditi /",
        "root": false
      },
      {
        "original": "[433|12]\nsutarāṃ tena dhyāyanti /",
        "root": false
      },
      {
        "original": "[433|13]\nkliṣṭasya kathaṃ dhyānatvam /\nmithyopanidhyānāt /\natiprasaṅgaḥ /",
        "root": false
      },
      {
        "original": "[433|13-433|14]\nna / tatpratirūpa eva tatsaṃjñāvineveśāt pūtibījavat /",
        "root": false
      },
      {
        "original": "[433|14]\nuktāni cākuśalāni dhyānānyapi bhagavatā /",
        "root": false
      },
      {
        "original": "[433|15]\nkīdṛśaṃ punaḥ kuśalamaikāgyraṃ prathamaṃ dhyānaṃ kīdṛśaṃ yāvaccaturtham /",
        "root": false
      },
      {
        "original": "[433|15-433|16]\nprathamaṃ tāvat",
        "root": false
      },
      {
        "original": "[433|17]\nvicāraprītisukhavat",
        "root": true
      },
      {
        "original": "[433|18]\nvicāraprītisukhasaṃyuktaṃ kuśalamaikāgyraṃ tat prathamaṃ dhyānam /",
        "root": false
      },
      {
        "original": "[433|18-433|19]\nvicāravacanādvitarko 'pyukto bhavati /",
        "root": false
      },
      {
        "original": "[433|19]\nsāhacaryāddhūmāgnivat /",
        "root": false
      },
      {
        "original": "[433|19-433|20]\nna hi prītisukhavānvicāro vinā vitarkeṇāsti /",
        "root": false
      },
      {
        "original": "[433|20]\nśeṣaṃ punrdhyānatrayaṃ",
        "root": false
      },
      {
        "original": "[433|21]\npūrvapūrvāṅgavarjitam /",
        "root": true
      },
      {
        "original": "[433|22]\nśubhaikāgryam iti vartate /",
        "root": false
      },
      {
        "original": "[433|22-433|23]\nvicāravivarjitaṃ prītisukhavat dvitīyaṃ vicāraprītivarjitaṃ tṛtīyaṃ vicāraprītisukhavarjitaṃ caturthamiti /",
        "root": false
      },
      {
        "original": "[433|23-433|24]\nyathā dhyānāni",
        "root": false
      },
      {
        "original": "[433|25]\ntathārūpyāḥ",
        "root": true
      },
      {
        "original": "[434|01]\nkena prakāreṇa /\nete 'pi hi dvidhā upapattisamāpattitaḥ /",
        "root": false
      },
      {
        "original": "[434|01-434|02]\ncatvāraśca eṣāmapi copapattaya uktāḥ /",
        "root": false
      },
      {
        "original": "[434|02-434|03]\nsamāpattyārupyāsvabhedena kuśalaikāgratāsvabhāvā ityanena prakāreṇa saparivārāḥ",
        "root": false
      },
      {
        "original": "[434|04]\ncatuskandhāḥ",
        "root": true
      },
      {
        "original": "[434|05]\nanuparivartirūpābhāvāt",
        "root": false
      },
      {
        "original": "[434|06]\nadhobhūmivivekajāḥ // VAkK_8.2 //",
        "root": true
      },
      {
        "original": "[434|07]\ncaturthadhyānavivekajaṃ hyākāśānantyāyatanam /",
        "root": false
      },
      {
        "original": "[434|07-434|08]\ntadvivekajaṃ vijñānānantyāyatanam /",
        "root": false
      },
      {
        "original": "[434|08]\ntadvivekajamākiñcanyāyatanam /",
        "root": false
      },
      {
        "original": "[434|08-434|09]\ntadvivekajaṃ naivasaṃjñānāsamjñāyatanamityevaṃ catvāra ārupyāḥ /",
        "root": false
      },
      {
        "original": "[434|09]\nko 'yaṃ viveko nāma /\nyena mārgeṇādhastādvimucyate /",
        "root": false
      },
      {
        "original": "[434|09-434|10]\nvairāgyagamanāt /",
        "root": false
      },
      {
        "original": "[434|10]\nta eva cārupyāḥ",
        "root": false
      },
      {
        "original": "[434|11]\nvibhūtarūpasaṃjñākhyāḥ saha sāmantakaistribhiḥ /",
        "root": true
      },
      {
        "original": "[434|12]\nākāśānantyāyatanasāmantakaṃ caturthadhyānālambanatvādvibhūtarūpasaṃjñākhyāṃ na labhate /",
        "root": false
      },
      {
        "original": "[434|13]\nna hi tatra rūpasaṃjñā vibhūtā na vigatetyarthaḥ /",
        "root": false
      },
      {
        "original": "[434|13-434|14]\nyaduktaṃ \"catuskandhā\" iti sādhyaṃ tāvadetadārupyeṣu rūpaṃ nāstīti /",
        "root": false
      },
      {
        "original": "[434|14]\nyadi hi syātkathamārupyā ucyeran /",
        "root": false
      },
      {
        "original": "[434|14-434|15]\nīṣadrūpatvā dāpiṅgalavat /",
        "root": false
      },
      {
        "original": "[434|15]\nkīdṛśaṃ tāvadīṣadrūpaṃ tatreṣyate /",
        "root": false
      },
      {
        "original": "[434|15-434|16]\nyadi kāyavāk saṃvaramātraṃ kathaṃ tadabhāve tatsaṃvarau bhaviṣyataḥ /",
        "root": false
      },
      {
        "original": "[434|16]\nna cāsati bhūte bhautikaṃ yujyate /",
        "root": false
      },
      {
        "original": "[434|17]\nanāsravasaṃvaravaccet /\nsāsravabhūtasadbhāvāt /\nsmāpattāvapi tatpratiṣedha uktaḥ /",
        "root": false
      },
      {
        "original": "[434|18]\natha kāyo 'pyastīndriyāṇyapi rūpīṇi /\nkathaṃ tadīṣadrūpā iṣyante /",
        "root": false
      },
      {
        "original": "[434|18-434|19]\nparimāṇālpatvāccet /",
        "root": false
      },
      {
        "original": "[434|19]\nudakajantukeṣvapyadṛśyarupeṣu prasaṅgaḥ /\nacchatvāccet /",
        "root": false
      },
      {
        "original": "[434|19-434|20]\nantarābhavarūpāvacareṣvapi prasaṅgaḥ /",
        "root": false
      },
      {
        "original": "[434|20]\nyato nācchataraṃ cet /\nbhavāgramevārupyaṃ syāt /",
        "root": false
      },
      {
        "original": "[434|20-434|21]\nsamāpattivattadupapattiviśeṣāt /",
        "root": false
      },
      {
        "original": "[434|21-434|22]\ndhyānopapattirūpasyāpi cādharabhūmikendriyāgrahaṇāt kastatra viśeṣaḥ /",
        "root": false
      },
      {
        "original": "[434|22]\ndvayoranvarthā saṃjñā nārupyadhātoriti cet /\nkā 'tra yuktiḥ /",
        "root": false
      },
      {
        "original": "[434|22-434|25]\nāyuruṣmaṇoḥ saṃsṛṣṭavacanānnaḍakalāpīdvayavannāmarūpayoranyonyaniśritavacanā \"dvijñānapratyayaṃ nāmarūpami\"ti vacanāt anyatrarūpādyāvatsaṃskārebhyo vijñānasyāgatigatipratiṣedhāccārūpyeṣu rūpāstitvasiddhiriti cet /",
        "root": false
      },
      {
        "original": "[434|25]\nna /",
        "root": false
      },
      {
        "original": "[434|25-434|26]\nsaṃpradhāryaṃ tāvadetadyadidamāyuruṣmaṇoḥ saṃsṛṣṭatvamuktam /",
        "root": false
      },
      {
        "original": "[434|26]\nkimidaṃ kāmāvacaramāyuḥ saṃdhāyoktamāhosvitsarvamiti /",
        "root": false
      },
      {
        "original": "[434|26-435|01]\nyacca nāmarūpayoranyonyāśritatvamuktaṃ kimidaṃ kāmarūpāvacaraṃ nāma saṃdhāyoktamāhosvitsarvamiti /",
        "root": false
      },
      {
        "original": "[435|01-435|02]\nyacca vijñānapratyayaṃ nāmarūpamuktaṃ kimatra sarva vijñānaṃ nāmarūpasya pratyayamuktamāhosvitsarve nāmarūpaṃ vijñānapratyayamiti /",
        "root": false
      },
      {
        "original": "[435|03]\nyaccānyatra rūpādibhyo vijñānasyāgatipratiṣedhaḥ /",
        "root": false
      },
      {
        "original": "[435|03-435|04]\nkimatra sarvaireva tairvinā tatpratiṣedha āhosvit ekenāpīti /",
        "root": false
      },
      {
        "original": "[435|04]\naviśeṣavacanānna saṃpradhāryamiti cet /",
        "root": false
      },
      {
        "original": "[435|04-435|05]\natiprasaṅgaḥ /",
        "root": false
      },
      {
        "original": "[435|05]\nbāhyasyāpi hyaṣmaṇa āyuṣā binā bhāvo na prāpnoti /",
        "root": false
      },
      {
        "original": "[435|05-435|06]\nbāhyasyāpi ca rūpasya nāmāśritatvamaviśeṣavacanāt /",
        "root": false
      },
      {
        "original": "[435|06-435|07]\ncaturvijñānasthitivaccāhāracatuṣkavacanādrūpārupyadhātvorapi kavaḍīkārāhāraprasaṅgaḥ /",
        "root": false
      },
      {
        "original": "[435|07-435|08]\n\"atikramya devān kavaḍīkārā hārabhakṣāni\"ti vacanāt prītyāhāravacanāccāprasaṅga iti cet /",
        "root": false
      },
      {
        "original": "[435|08-435|09]\nārupyeṣvapi rūpasyāprasaṅgaḥ /",
        "root": false
      },
      {
        "original": "[435|09]\n\"rūpāṇāṃ niḥsaraṇamārupyāḥ\" /",
        "root": false
      },
      {
        "original": "[435|09-435|10]\n\"ye te śāntā vimokṣā atikramya rūpāṇyārupyāḥ\" /",
        "root": false
      },
      {
        "original": "[435|10-435|11]\n\"arupiṇaḥ santi sattvāḥ sarvaśo rūpasaṃjñānāṃ samatikramādi\"ti vacanāt /",
        "root": false
      },
      {
        "original": "[435|11]\nsati hi rupe svaṃ rūpamavaśyaṃ saṃjānīranniti /",
        "root": false
      },
      {
        "original": "[435|11-435|12]\naudārikamadhobhūmikaṃ rūpamabhisaṃdhāyoktamiti cet /",
        "root": false
      },
      {
        "original": "[435|12]\nkavaḍīkāre 'pi tulyam /",
        "root": false
      },
      {
        "original": "[435|12-435|13]\ndhyānānāmapi cādhobhūminiḥsaraṇatvādārupya prasaṅgaḥ /",
        "root": false
      },
      {
        "original": "[435|13]\nvedanādiniḥsaraṇaṃ ca kiṃ noktāḥ /",
        "root": false
      },
      {
        "original": "[435|14]\nadhobhūmikavedanāniḥsaraṇāt /\nrūpajātiṃ tu kutsnāmatikrāntā na vedanādijātim /",
        "root": false
      },
      {
        "original": "[435|15]\nato rūpāṇāṃ niḥsaraṇamuktāḥ /",
        "root": false
      },
      {
        "original": "[435|15-435|16]\nbhavena bhavasyāniḥsaraṇavacanaṃ tu tenaiva tasyāniḥsaraṇādasarvānatyanta niḥsaraṇācca /",
        "root": false
      },
      {
        "original": "[435|16-435|17]\ndhyānesu coktaṃ bhagavatā \"yattatra bhavati rūpagataṃ vā yāvadvijñānagataṃ veti /",
        "root": false
      },
      {
        "original": "[435|17-435|18]\nārupyeṣu tūktaṃ \"yattatra bhavati vedanāgataṃ vā yāvadvijñānagataṃ ve\"ti /",
        "root": false
      },
      {
        "original": "[435|18-435|19]\nsatyāṃ tesu rūpajātau kasmādrūpagataṃ veti nāvakṣyat /",
        "root": false
      },
      {
        "original": "[435|19]\ntasmāt",
        "root": false
      },
      {
        "original": "[435|20]\nnārupye rūpasadbhāvaḥ",
        "root": true
      },
      {
        "original": "[435|21]\nkathamidānīmanalpakalpocchinnādrūpāt punarapi rupotpattistataḥ pracyutānām /",
        "root": false
      },
      {
        "original": "[435|22]\nrupotpattistu cittataḥ // VAkK_8.3 //",
        "root": true
      },
      {
        "original": "[435|23]\nrūpasya cittādevotpattistadvipākahetuparibhāvitāllabdhavṛttitaḥ /",
        "root": false
      },
      {
        "original": "[435|23-435|24]\nkathamanāśritya rūpaṃ cittaṃ vartate /",
        "root": false
      },
      {
        "original": "[435|24]\nkasmānna vartitavyam /\nihaivamadarśanāt /",
        "root": false
      },
      {
        "original": "[435|24-435|25]\nkavaḍīkārāntareṇā 'pi vinā rūpadhātau na vartitavyam /",
        "root": false
      },
      {
        "original": "[435|25]\nkiṃ kāraṇam /\nihaivamadarśanāt /",
        "root": false
      },
      {
        "original": "[435|25-435|26]\nuktaṃ ca pūrvaṃ yathā vartate /",
        "root": false
      },
      {
        "original": "[435|26]\ngatametadidaṃ vaktavyam /",
        "root": false
      },
      {
        "original": "[436|01-436|02]\nkimepāmākāśānantyāyatanādīnāmākāśādaya evālambanaṃ yata evaṃ samākhyāyate /",
        "root": false
      },
      {
        "original": "[436|02]\nna hi /\nkathaṃ tarhi /\ntrayastāvat /",
        "root": false
      },
      {
        "original": "[436|03]\nākāśānantyavijñānānantyākiñcanyasaṃjñakāḥ /",
        "root": true
      },
      {
        "original": "[436|04]\ntathāprayogāt",
        "root": true
      },
      {
        "original": "[436|05-436|06]\nanantamākāśamanantaṃ vijñānaṃ nāsti kiñcidityeva manasikurvāṇasteṣu prayujyante yathāsaṃkhyam /",
        "root": false
      },
      {
        "original": "[436|06]\nata eṣāmetāḥ saṃjñā iti /",
        "root": false
      },
      {
        "original": "[436|07]\nmāndyāktu nasaṃjñanāpyasaṃjñakaḥ // VAkK_8.4 //",
        "root": true
      },
      {
        "original": "[436|08]\nmṛdutvāttu saṃjñāyā naivasaṃjñānāsaṃjñāyatanamuktam /",
        "root": false
      },
      {
        "original": "[436|08-436|09]\nna hi sā paṭvī saṃjñā na ca punarnaiva saṃjñeti /",
        "root": false
      },
      {
        "original": "[436|09-436|10]\n\"yadyapi tatrāpyevaṃ prayujyante saṃjñārogaḥ saṃjñāgaṇdaḥ saṃjñāśalyaḥ āsaṃjñikasaṃmohaḥ etacchāntametatpraṇītaṃ yaduta naivasaṃjñānāsaṃjñāyatanamiti /",
        "root": false
      },
      {
        "original": "[436|11]\nkasmāttu taistadevaṃ gṛhyata ityavaśyamidaṃ vaktavyaṃ jāyate /\nmṛdutvātsaṃjñāmityetadevoktam /",
        "root": false
      },
      {
        "original": "[436|12]\niti maulaṃ samāpattidravyamaṣṭavidhaṃ",
        "root": true
      },
      {
        "original": "[436|13-436|14]\nityetānyaṣṭau maulāni samāpattidravyāṇi yaduta catvāri dhyānāni catvāra ārupyā iti /",
        "root": false
      },
      {
        "original": "[436|14]\nteṣāṃ punaḥ",
        "root": false
      },
      {
        "original": "[436|15]\ntridhā /",
        "root": true
      },
      {
        "original": "[436|16]\nsapta",
        "root": true
      },
      {
        "original": "[436|17]\nbhavāgrādanyāni sapta trividhāni /",
        "root": false
      },
      {
        "original": "[436|18]\nāsvādanāvacchūddhānāsravāṇi",
        "root": true
      },
      {
        "original": "[436|19]\nāsvādanāsaṃprayuktāni śuddhakānyanāsravāṇi ca /",
        "root": false
      },
      {
        "original": "[437|01]\naṣṭamaṃ dvidhā // VAkK_8.5 //",
        "root": true
      },
      {
        "original": "[437|02]\nbhavāgramāsvādanāsaṃprayuktaṃ śuddhakaṃ ca /\nanāsrava nāsti /\ntatra punaḥ",
        "root": false
      },
      {
        "original": "[437|03]\nāsvādanāsaṃprayuktaṃ satṛṣṇaṃ",
        "root": true
      },
      {
        "original": "[437|04]\ntṛṣṇā hyāsvādanā /",
        "root": false
      },
      {
        "original": "[437|05]\nlaukikaṃ śubham /",
        "root": true
      },
      {
        "original": "[437|06]\nśuddhakaṃ",
        "root": true
      },
      {
        "original": "[437|07-437|08]\nlaukikaṃ kuśalaṃ samāpattidravyaṃ śuddhakamuccayate 'lobhādi śuddhadharmayogāt /",
        "root": false
      },
      {
        "original": "[437|08]\nkiṃ punastenāsvādanāsaṃprayuktenāsvādyate /",
        "root": false
      },
      {
        "original": "[437|09]\ntattadāsvādyaṃ",
        "root": true
      },
      {
        "original": "[437|10]\ntacchuddhakaṃ samāpattidravyaṃ tenāsvādyate samanantarātītam /",
        "root": false
      },
      {
        "original": "[437|10-437|11]\nyadāsvādayati tasmādvyutthito yenāsvādayati tatsamāpannaḥ /",
        "root": false
      },
      {
        "original": "[437|12]\nlokattaramanāsravam // VAkK_8.6 //",
        "root": true
      },
      {
        "original": "[437|13]\nyallokottaraṃ samāpattidravyaṃ tadanāsravam /",
        "root": false
      },
      {
        "original": "[437|13-437|14]\neṣāṃ ca samāpattidravyāṇāṃ dhyānānyeva bhavanti nārupyāḥ /",
        "root": false
      },
      {
        "original": "[437|14]\ntatra",
        "root": false
      },
      {
        "original": "[437|15]\npañcādye",
        "root": true
      },
      {
        "original": "[437|16]\nprathame bhāge pañcāṅgāni /",
        "root": false
      },
      {
        "original": "[437|17]\ntarkacārau ca prītisaukhyasamādhayaḥ /",
        "root": true
      },
      {
        "original": "[437|18-437|19]\nvitarko vicāraḥ prītiḥ sukhaṃ cittaikāgratā cetyetāni pañcāṅgāni samādhiḥ kilāṅgaṃ dhyānaṃ ca /",
        "root": false
      },
      {
        "original": "[437|19]\nśeṣāṇyaṅgānīti /",
        "root": false
      },
      {
        "original": "[437|19-437|20]\nyathā caturaṅgā senā evaṃ pañcāṅgaṃ dhyānam /",
        "root": false
      },
      {
        "original": "[438|01]\nprītyādayaḥ prasādaśca dvitīye 'ṅgacatuṣṭayam // VAkK_8.7 //",
        "root": true
      },
      {
        "original": "[438|02]\ndvitīye dhyāne catvāryaṅgāni /",
        "root": false
      },
      {
        "original": "[438|02-438|03]\nadhyātmasaṃprasādaḥ prītiḥ sukhaṃ cittekāgratā ca /",
        "root": false
      },
      {
        "original": "[438|04]\ntṛtīye pañca tūpekṣā smṛtiḥ prajñā sukhaṃ sthitiḥ /",
        "root": true
      },
      {
        "original": "[438|05]\ntṛtīye tu dhyāne pañcāṅgāni /\nupekṣā smṛtiḥ saṃprajñānaṃ sukhaṃ smādhiśca /",
        "root": false
      },
      {
        "original": "[438|06]\nsamādhiparyāyo hi sthitiḥ /\n\"samyaksamādhiḥ katamaḥ /",
        "root": false
      },
      {
        "original": "[438|06-438|07]\nyā cittasya sthiti\"riti sūtre vacanāt /",
        "root": false
      },
      {
        "original": "[438|08]\ncatvāryante 'sukhāduḥkhopekṣāsmṛtisamādhayaḥ // VAkK_8.8 //",
        "root": true
      },
      {
        "original": "[438|09]\ncaturthaṃ dhyānamantyam /\ntatra catvāryaṅgāni /",
        "root": false
      },
      {
        "original": "[438|09-438|10]\naduḥkhāsukhā vedanā upekṣāpariśuddhiḥ smṛtipariśuddhiḥ samādhiśca /",
        "root": false
      },
      {
        "original": "[438|10-438|11]\ntānyetānyaṣṭādaśa dhyānāṅgāni bhavanti /",
        "root": false
      },
      {
        "original": "[438|11]\nprathamatṛtīyayoḥ pañcāṅgatvāt /\ndvitīyacaturthayoścaturaṅgatvāt /",
        "root": false
      },
      {
        "original": "[438|12]\nnāmata evam /",
        "root": false
      },
      {
        "original": "[438|13]\ndravyato daśa caikaṃ ca",
        "root": true
      },
      {
        "original": "[438|14]\ndravyata etānyekādaśa bhavanti /\nprāthamadhyānikāni pañca /",
        "root": false
      },
      {
        "original": "[438|14-438|15]\ndvitīye 'dhyātmasaṃprasādo vardhate /",
        "root": false
      },
      {
        "original": "[438|15]\ntṛtīye upekṣāsmṛtisaṃprajñānasukhāni /\ncaturthe 'duḥkhāsukhā vedaneti /",
        "root": false
      },
      {
        "original": "[438|16]\nata evocyate yānyaṅgāni prathame dhyāne dvitīye 'pi tānīti catuṣkoṭikam /",
        "root": false
      },
      {
        "original": "[438|16-438|917]\nprathamā koṭirvitarkavicārau /",
        "root": false
      },
      {
        "original": "[438|17]\ndvitīyā adhyātmasaṃprasādaḥ /",
        "root": false
      },
      {
        "original": "[438|17-438|18]\ntṛtīyā prītiḥ sukhaṃ cittaikāgratā ca /",
        "root": false
      },
      {
        "original": "[438|18]\ncaturthī koṭiruktanirmuktā dharmā iti /",
        "root": false
      },
      {
        "original": "[438|18-438|19]\nevaṃ sarvāṇi dhyānāṅgāni parasparaṃ yojyāni /",
        "root": false
      },
      {
        "original": "[438|19]\nkasmāt /\ntṛtīye dhyāne sukhaṃ dravyāntaramucyate /",
        "root": false
      },
      {
        "original": "[438|19-438|20]\nyasmāttadvedanāsukhaṃ dhyānayostu",
        "root": false
      },
      {
        "original": "[438|21]\nprasrabdhisukhamādyayoḥ /",
        "root": true
      },
      {
        "original": "[438|22]\nprathamadvitīyayostu dhyānayoḥ prasrabdhisukhamityuktam /",
        "root": false
      },
      {
        "original": "[438|22-438|23]\niha prasrabdhisukhaṃ tatra vedanāsukhamiti kuta etat /",
        "root": false
      },
      {
        "original": "[438|23]\ndvayordhyānasamāpattyoḥ sukhendriyāyogāt /",
        "root": false
      },
      {
        "original": "[438|24]\nna hi tattayoḥ kāyikaṃ yujyate /\nsamāpannasya vijñānakāyābhāvāt /",
        "root": false
      },
      {
        "original": "[438|24-438|25]\nnāpi caitasikaṃ prītivacanāt /",
        "root": false
      },
      {
        "original": "[438|25]\nprītirhi saumanasyam /",
        "root": false
      },
      {
        "original": "[438|25-438|26]\nna ca sukhasaumanasyayoryaugapadyamasti /",
        "root": false
      },
      {
        "original": "[438|26]\nna cāpi tayoḥ paryāyeṇa dhyāne vṛttiryuktā pañcāṅgavacanāditi /",
        "root": false
      },
      {
        "original": "[439|01]\napare punarāhuḥ /",
        "root": false
      },
      {
        "original": "[439|01-439|02]\nnāstyeva caitasikaṃ sukhendriyaṃ triṣvapi hi dhyāneṣu /",
        "root": false
      },
      {
        "original": "[439|02]\nkāyikameva sukhamaṅgaṃ vyavasthāpitamiti /",
        "root": false
      },
      {
        "original": "[439|02-439|03]\nyattarhi sutra uktaṃ \"sukhendriyaṃ katamat /",
        "root": false
      },
      {
        "original": "[439|03-439|04]\nyatsukhavedanīyena sparśena spṛṣṭasyotpadyate kāyikaṃ caitasikaṃ sātaṃ veditaṃ vedanāgatamidamucyate sukhendriyami\"ti /",
        "root": false
      },
      {
        "original": "[439|04]\nadhyāropita eṣa pāṭhaḥ /",
        "root": false
      },
      {
        "original": "[439|05]\nkenāpi sarvanikāyāntareṣu kāyikamityeva pāṭhāt /",
        "root": false
      },
      {
        "original": "[439|05-439|06]\n\"sukhaṃ ca kāyena pratisaṃvedayata\" iti svaśabdena vacanācca /",
        "root": false
      },
      {
        "original": "[439|06]\nmanaskāyeneticet /\nevamuktvā ko guṇaḥ /",
        "root": false
      },
      {
        "original": "[439|06-439|07]\ncaturthe dhyāne prasrabdhibhūyastve 'pi sukhāvacanācca /",
        "root": false
      },
      {
        "original": "[439|07-439|08]\nsukhavedanānukūlā prasrabdhiḥ sukhamiti cet /",
        "root": false
      },
      {
        "original": "[439|08]\ntṛtīye prasrabdhisukhāvacanaṃ kasmāt /\nupekṣopahatatvāditi cet /",
        "root": false
      },
      {
        "original": "[439|08-439|09]\nna upekṣayaiva tadvṛddhiḥ /",
        "root": false
      },
      {
        "original": "[439|09]\npūrvikābhyastādviśeṣāt /",
        "root": false
      },
      {
        "original": "[439|09-439|11]\n\"yasminsamaye āryaśrāvakaḥ pravivekajāṃ prītiṃ kāyena sākṣātkṛtvopasaṃpadya viharatī\"tyatra sūtre prasrabdhisukhayoḥ pṛthagvacanānna prasrabdhireva sukham /",
        "root": false
      },
      {
        "original": "[439|11]\nsamāpannasya katham kāyavijñānamiti cet /",
        "root": false
      },
      {
        "original": "[439|12]\nsamādhiviśeṣajena prasrabdhisaṃjñakena sukhavedanīyena vāyunā kāyasphuraṇāt /",
        "root": false
      },
      {
        "original": "[439|12-439|13]\nbahirvikṣepāssamādhibraṃśa iti cet /",
        "root": false
      },
      {
        "original": "[439|13]\nna /",
        "root": false
      },
      {
        "original": "[439|13-439|14]\nsamādhijasyāntaḥkāyasaṃbhūtasya kāyasukhasya samādhyanukūlatvāt /",
        "root": false
      },
      {
        "original": "[439|14-439|15]\nkāyavijñā nakāle vyutthitaḥ syāditi cet /",
        "root": false
      },
      {
        "original": "[439|15]\nna /\nata eva /",
        "root": false
      },
      {
        "original": "[439|15-439|16]\nkāmāvacareṇa kāyendriyeṇa rūpāvacaraspraṣṭavyavijñānānutpattiriti cet /",
        "root": false
      },
      {
        "original": "[439|16]\nna /\nprasrabdhivijñānasyotpatteḥ /",
        "root": false
      },
      {
        "original": "[439|16-439|17]\nanāsrave api spraṣṭavyakāyavijñāne syātām /",
        "root": false
      },
      {
        "original": "[439|17]\nmā bhūtkiñcidaṅgaṃ sāsravaṃ kiñcidanāsravamiti cet /",
        "root": false
      },
      {
        "original": "[439|18]\nkāyikaprasrabdhivodhyaṅga vacanāt /\niṣṭe bodhyaṅgānukūlatvāditi cet /",
        "root": false
      },
      {
        "original": "[439|19]\nanāsravatvamapyevam /\n\"sāsravā dharmāḥ katame /",
        "root": false
      },
      {
        "original": "[439|19-439|20]\ncakṣuryāvadeva spraṣṭavyami\"tyasya sūtrasya virodhāditi cet /",
        "root": false
      },
      {
        "original": "[439|20]\nna /\nanyaspraṣṭavya kāyavijñānābhisaṃdhivacanāt /",
        "root": false
      },
      {
        "original": "[439|21]\nna cānāsrave kiñcidaṅgaṃ sāsravaṃ kicidanāsravaṃ syāditi cet /",
        "root": false
      },
      {
        "original": "[439|21-439|22]\nayaugapadyātko doṣaḥ sukhaprītyasamavadhānānna pañcāṅgaṃ syāditi cet /",
        "root": false
      },
      {
        "original": "[439|22-439|23]\nna saṃbhavaṃ pratyupadeśāndvitarkavicāravat /",
        "root": false
      },
      {
        "original": "[439|23]\nsādhyamiti cet /",
        "root": false
      },
      {
        "original": "[439|23-439|24]\nsiddhaṃ cittasyaudārikasūkṣmatayorvirodhāt doṣāvacanācca /",
        "root": false
      },
      {
        "original": "[439|24-439|25]\ntasmādyānyeva prathamadhyāne pañcāṅgāni teṣāṃ dvitricaturaṅgāpakarṣeṇa dvitīyādidhyānavyavasthānam /",
        "root": false
      },
      {
        "original": "[439|25-440|01]\nata eva ca prathame dhyāne pañcānāmaṅgatvamuktam /",
        "root": false
      },
      {
        "original": "[440|01]\ntadapakarṣeṇottaradhyānavyavasthāpanāt /\nna tu saṃjñādīnāmaṅgatvamuktam /",
        "root": false
      },
      {
        "original": "[440|02]\nkimartha vā pañcānāmevāṅgatvamuktam /\nupakārakatvāditi cet /\nna /",
        "root": false
      },
      {
        "original": "[440|02-440|03]\nvitarkavicārābhyāṃ smṛtiprajñayorapakārakataratvāt /",
        "root": false
      },
      {
        "original": "[440|03]\nastyeṣa ekeṣāṃ vādaḥ /",
        "root": false
      },
      {
        "original": "[440|03-440|04]\nnaiva tu pūrvācāryā evaṃ nirdiśanti sma yāvantaḥ prajñāntam /",
        "root": false
      },
      {
        "original": "[440|04]\ntasmādvicāryametat /",
        "root": false
      },
      {
        "original": "[440|04-440|05]\nadhyātmasaṃprasādo nāma ka eṣa dharmaḥ /",
        "root": false
      },
      {
        "original": "[440|05-440|06]\nvitarka-vicāra-kṣobha-virahāt praśāntavāhitā saṃtater adhyātmasaṃprasādaḥ /",
        "root": false
      },
      {
        "original": "[440|06-440|07]\nsormikeva hi nadī vitarkavicārakṣobhitā saṃtatir aprasannā vartate iti /",
        "root": false
      },
      {
        "original": "[440|07-440|08]\nna tarhi sa dravyāntaram iti kathaṃ dravyata ekādaśāṅgāni bhavanti /",
        "root": false
      },
      {
        "original": "[440|08]\ntasmāttarhi",
        "root": false
      },
      {
        "original": "[440|09]\nśraddhā prasādaḥ",
        "root": true
      },
      {
        "original": "[440|10]\ntasya hi dvitīyadhyānalātsamāhibhūminihsaraṇe saṃpratyaya utpadyate/",
        "root": false
      },
      {
        "original": "[440|10-440|11]\nso 'tradhyātmasaṃprasāda iti /",
        "root": false
      },
      {
        "original": "[440|11]\nnaiva hi vitarkavicārasamādhayo nāpyadhātmasaṃprasādo dravyāntarāṇītyapare/",
        "root": false
      },
      {
        "original": "[440|11-440|12]\nkathamasati dravyāntaratve caitasikatvaṃ siddhyati /",
        "root": false
      },
      {
        "original": "[440|12]\navasthāviseso hi nāma cetasaścetasiko bhavati /",
        "root": false
      },
      {
        "original": "[440|13]\nnatveṣa śastrasiddhāntaḥ / yaduktaṃ \"prītirhi saumanasyam\" iti /",
        "root": false
      },
      {
        "original": "[440|13-440|14]\nkathamidaṃ gamyate /\nkimanyat bhavatu /",
        "root": false
      },
      {
        "original": "[440|14]\nyathecchanti nikāyāntarīyāḥ dharmāntarameva caitasikaṃ prītiḥ",
        "root": false
      },
      {
        "original": "[440|14-440|15]\nsaumanasyaṃ tu triṣvapi dhyāneṣu sukhamiti /",
        "root": false
      },
      {
        "original": "[440|15]",
        "root": false
      },
      {
        "original": "[440|14-440|15]\nyathecchanti nikāyāntarīyāḥ dharmāntarameva caitasikaṃ prītiḥ saumanasyaṃ tu triṣvapi dhyānesu sukhamiti /",
        "root": false
      },
      {
        "original": "[440|15-440|16]\nna vai sukhaṃ dhyāneṣu saumanasyaṃ yujyate /",
        "root": false
      },
      {
        "original": "[440|17]\nprītistu saumanasyaṃ dvidhāgamāt // VAkK_8.9 //",
        "root": true
      },
      {
        "original": "[440|18-440|19]\nuktaṃ hi bhagavatā aviparītakasūtre tṛtīyaṃ dhyānamuktvā \"atrāsyotpannaṃ saumanasyendriyamapariśeṣaṃ nirudhyata iti /",
        "root": false
      },
      {
        "original": "[440|19-440|20]\ncaturthe ca dhyāne sukhendriyaṃ nirudhyata\" ityuktam /",
        "root": false
      },
      {
        "original": "[440|20-440|21]\npunaścoktaṃ \"sukhasya ca prahāṇāt duḥkhasya ca prahāṇātpūrvameva ca saumanasyadaurmanasyayorastaṅgamādi\"tyato 'pi na tṛtīye dhyāne saumanasyendriyamasti /",
        "root": false
      },
      {
        "original": "[440|22]\ntasmāt prītireva saumansyaṃ na sukham /",
        "root": false
      },
      {
        "original": "[441|01-441|02]\nkiṃ punaḥ kliṣṭeṣvapi dhyāneṣu yathāvihitānyaṅgāni bhavanti /",
        "root": false
      },
      {
        "original": "[441|02]\nna hi kiṃ teṣu na vidyate /",
        "root": false
      },
      {
        "original": "[441|03]\nkliṣṭeṣvasatprītisukhaṃ prasādaḥ saṃpradhīḥ smṛṭiḥ /",
        "root": true
      },
      {
        "original": "[441|04]\nupekṣāsmṛtiśuddhiśca",
        "root": true
      },
      {
        "original": "[441|05]\nprathame dhyāne vivekajaṃ prītisukhaṃ nāsti /\nkleśāviviktatvāt /",
        "root": false
      },
      {
        "original": "[441|05-441|06]\ndvitīye dhyāne 'dhyātmasaṃprasādo nāsti /",
        "root": false
      },
      {
        "original": "[441|06]\nkleśāvilatvāt /\ntṛtīye smṛtisaṃprajanyaṃ nāsti /",
        "root": false
      },
      {
        "original": "[441|07]\nkliṣṭasukhasaṃbrhamitatvāt /\nccaturthe upekṣāsmṛtipariśuddhirnāsti /\nkleśamalinatvāt /",
        "root": false
      },
      {
        "original": "[441|08]\nevaṃ tāvat kecidāhuḥ /",
        "root": false
      },
      {
        "original": "[441|09]\nkecit prasrabdhyupekṣaṇe // VAkK_8.10 //",
        "root": true
      },
      {
        "original": "[441|10]\nkecitpunaḥ prathamadvitīyayoḥ kliṣṭayoḥ prasrabdhirnāsti /",
        "root": false
      },
      {
        "original": "[441|10-441|11]\ntṛtīyacaturthayorupekṣā nāsti /",
        "root": false
      },
      {
        "original": "[441|11]\nkuśalalmahābhūmikatvādanayoriti /",
        "root": false
      },
      {
        "original": "[441|11-441|12]\ntrīṇi ca dhyānāni señjitāni uktāni bhagavatā /",
        "root": false
      },
      {
        "original": "[441|12]\nsāpakṣālatvāt /",
        "root": false
      },
      {
        "original": "[441|13]\naṣṭāpakṣālamuktatvādāniñjaṃ tu caturthakam /",
        "root": true
      },
      {
        "original": "[441|14]\nke punaste 'pakṣālāḥ /",
        "root": false
      },
      {
        "original": "[441|15]\nvitarkacārau śvāsau ca sukhādi ca catuṣṭayam // VAkK_8.11 //",
        "root": true
      },
      {
        "original": "[441|16]\nvitarkavicārau sukhaduḥkhe saumanasyadaurmanasye śvāsapraśvāsāśca /",
        "root": false
      },
      {
        "original": "[441|16-441|17]\neṣāmaṣṭānāmeko'pyapakṣālaścaturthe nāstyatastadāneñjyamuktam /",
        "root": false
      },
      {
        "original": "[441|17-441|18]\nvitarkavicāraprītisukhairakampanīyatvādāneñjyaṃ caturthaṃ dhyānaṃ sūtre nirvāta pradīpanidarśanādityapare /",
        "root": false
      },
      {
        "original": "[441|19]\ndvayordhyānayoḥ saumanasyamuktaṃ prītivacanāt /\ntṛtīye sukhaṃ caturthe upekṣā /",
        "root": false
      },
      {
        "original": "[441|20]\ntaskiṃ yā dhyānasamāpattiṣu vedanāstā eva dhyānopapattiṣu /",
        "root": false
      },
      {
        "original": "[441|21]\nnetyāha /\nkiṃ tarhi /",
        "root": false
      },
      {
        "original": "[442|01-442|02]\nsaumanasyasukhopekṣā upekṣāsumanaskate /\nsukhhopekṣe upekṣā pravido dhyānopapattiṣu // VAkK_8.12 //",
        "root": true
      },
      {
        "original": "[442|03]\nprathamadhyānotpatto tisro vedanāḥ /",
        "root": false
      },
      {
        "original": "[442|03-442|04]\nsukhaṃ trivijñānakāyikaṃ saumanasyaṃ manobhūmikam /",
        "root": false
      },
      {
        "original": "[442|04]\nupekṣā caturvijñānakāyikī /",
        "root": false
      },
      {
        "original": "[442|04-442|05]\ndvitīyadhyānopapattau dve vedane saumanasyopekṣe manobhūmike /",
        "root": false
      },
      {
        "original": "[442|05]\nsukhaṃ nāstyasya vijñānakāyābhāvāt /",
        "root": false
      },
      {
        "original": "[442|05-442|06]\ntṛtīyadhyānopapattī dve vedane /",
        "root": false
      },
      {
        "original": "[442|06]\nsukhopekṣe manobhūmike /\ncaturthadhyānopapattāvupekṣaiva /",
        "root": false
      },
      {
        "original": "[442|07-442|08]\nyadi dvitīyādiṣu dhyāneṣu trayo vijñānakāyā na saṃvidyante vitarkavicārau ca katham te paśyanti yāvatspṛśanti katham cāvijñapti samutthāpayanti /",
        "root": false
      },
      {
        "original": "[442|08-442|09]\nna ve keṣūpapannānāṃ cakṣurvijñānādayona santi /",
        "root": false
      },
      {
        "original": "[442|09]\nna tu svabhūmikāḥ /\nkiṃ tarhi /",
        "root": false
      },
      {
        "original": "[442|10]\nkāyākṣiśrotravijñānaṃ vijñaptyutthāpakaṃ ca yat /",
        "root": true
      },
      {
        "original": "[442|11]\ndvitīyādau tadādyāptaṃ",
        "root": true
      },
      {
        "original": "[442|12-442|13]\nprathamadhyānabhūmikaṃ cakṣuḥśrotrakāyavijñānaṃ vijñaptisamutthāpakaṃ ca dvitīyādiṣu ca dhyāneṣu saṃmukhīkurvanti /",
        "root": false
      },
      {
        "original": "[442|13-442|14]\nnirmāṇacittavadyena te paśyanti yāvadvijñapti samutthāpayanti /",
        "root": false
      },
      {
        "original": "[442|15]\nakliṣṭāvyākṛtaṃ ca tat // VAkK_8.13 //",
        "root": true
      },
      {
        "original": "[442|16-442|17]\nanivṛtāvyākṛtaṃ ca tat prathamadhyānabhūmikaṃ vijñānaṃ veditavyaṃ yatte saṃmukhīkurvanti /",
        "root": false
      },
      {
        "original": "[442|17]\nna kliṣṭaṃ vītarāgatvānna kuśalaṃ hīnatvāditi /",
        "root": false
      },
      {
        "original": "[442|18]\navasitaṃ dhyānakāryam /",
        "root": false
      },
      {
        "original": "[442|19]\natha śuddhakādīnāṃ dhyānārupyāṇāṃ kathaṃ lābhaḥ /",
        "root": false
      },
      {
        "original": "[442|20]\natadvān labhate śuddhaṃ vairāgyeṇopapattitaḥ /",
        "root": true
      },
      {
        "original": "[442|21]\nasamanvāgatastena śuddhakaṃ dhayanamārupyaṃ vā pratilabhate /\nadhobhūmivairāgyādvā /",
        "root": false
      },
      {
        "original": "[442|22]\nadhobhūmyupapattito vā /\nanyatra bhavāgrāt /\nna hi tasyopapattito lābhaḥ /",
        "root": false
      },
      {
        "original": "[442|23]\natadvāniti kimartha samanvāgataḥ /",
        "root": false
      },
      {
        "original": "[442|23-442|24]\nśuddhakena prayogato 'pi nirvedhabhāgīyaṃ śuddhakaṃ pratilabhate parihāṇito vā hānabhāgīyam /",
        "root": false
      },
      {
        "original": "[442|24-443|01]\nata evocyate \"syācchuddhakaṃ dhyānaṃ vairāgyeṇa pratilabheta vairāgyeṇa vijahyāt /",
        "root": false
      },
      {
        "original": "[443|01]\nevaṃ parihāṇyā copapattyā ca /",
        "root": false
      },
      {
        "original": "[443|02]\nsyāddhānabhāgīyaṃ prathamaṃ dhayānam /\ntaddhi kāmavairāgyeṇa labhyate /",
        "root": false
      },
      {
        "original": "[443|02-443|03]\nbrahmalokavairāgyeṇa tyajyate /",
        "root": false
      },
      {
        "original": "[443|03]\nbrahmalokavairāgyaparihāṇyā labhyate /\nkāmavairāgyaprahāṇyā tyajyate /",
        "root": false
      },
      {
        "original": "[443|04]\nupariṣṭādbrahmaloka utpadyamāno labhate /",
        "root": false
      },
      {
        "original": "[443|04-443|05]\ntasmāt punaḥ kāmadhātāvupapapadyamāno vijahātīti /",
        "root": false
      },
      {
        "original": "[443|06]\nanāsravaṃ tu vairāgyāt",
        "root": true
      },
      {
        "original": "[443|07]\natadvān labhate iti vartate /",
        "root": false
      },
      {
        "original": "[443|07-443|08]\ntadvāṃstu kṣayajñānato 'pyaśaikṣaṃ labhate indriyasaṃcārato 'pi śaikṣaśaikṣam /",
        "root": false
      },
      {
        "original": "[443|08]\nnanu ca niyāmā vakrāntito 'pyanāsravaṃ prathamato labhate /",
        "root": false
      },
      {
        "original": "[443|09]\nnāvaśyamānupūrvikeṇālābhāt /\nyathā tvavaśyaṃ labhate tathoktam /",
        "root": false
      },
      {
        "original": "[443|10]\nkliṣṭaṃ hānyupapattitaḥ // VAkK_8.14 //",
        "root": true
      },
      {
        "original": "[443|11]\natadvān labhata ityevānuvartate /",
        "root": false
      },
      {
        "original": "[443|11-443|12]\nparihāṇito yadi tadvairāgyātparihīyate /",
        "root": false
      },
      {
        "original": "[443|12]\nupapattito yadyuparibhūmeradharāyāmupapadyate /",
        "root": false
      },
      {
        "original": "[443|13]\nkatamasmātsamāpattidravyādanantaraṃ katyupapadyante /",
        "root": false
      },
      {
        "original": "[443|13-443|14]\nanāsravaprathamadhyānāntaraṃ ṣaḍutpadyante /",
        "root": false
      },
      {
        "original": "[443|14]\nsvabhūmike śuddhakānāsrave dvitīyatṛtīyadhyānabhūmike ca /",
        "root": false
      },
      {
        "original": "[443|14-443|15]\nākiñcanyāyatanānantaraṃ sapta /",
        "root": false
      },
      {
        "original": "[443|15-443|16]\nsvabhūmike śuddhakānāsrave vijñānākāśānantyāyatanabhūmike ca /",
        "root": false
      },
      {
        "original": "[443|16]\nbhavāgraṃ śuddhakamevānāsravābhāvāt /\ndvitīyadhyānāntaramaṣṭau /",
        "root": false
      },
      {
        "original": "[443|16-443|17]\nsvabhūmike śuddhakānāsrave tṛtīyacaturthaprathamadhyānabhūmike ca /",
        "root": false
      },
      {
        "original": "[443|17]\nvijñānānantyāyatanānantaraṃ nava /",
        "root": false
      },
      {
        "original": "[443|18-443|19]\nsvabhūmike dve ākāśānantyāyatanacaturthadhyānabhūmikāni catvāri ākiñcanyāyatanabhavāgrabhūmikāni trīṇīti /",
        "root": false
      },
      {
        "original": "[443|19]\nevamanyadhyānārupyānantaraṃ daśa dravyāṇi yojyāni /",
        "root": false
      },
      {
        "original": "[443|20]\neṣa tu saṃkṣepaḥ /",
        "root": false
      },
      {
        "original": "[443|21]\ntṛtīyādyāvadūrdhvādho 'nāsravānantaraṃ śubham /",
        "root": true
      },
      {
        "original": "[443|22]\nutpadyate",
        "root": true
      },
      {
        "original": "[444|01-444|02]\nśubhagrahaṇena śuddhamanāsravaṃ ca gṛhyate kuśalatvāt anāsravasya samāpatti dravyasyānantaraṃ svabhūmike ca śuddhānāsrave utpadyete /",
        "root": false
      },
      {
        "original": "[444|02]\nūrdhvādhobhūmike ca tṛtīvādyāvat /",
        "root": false
      },
      {
        "original": "[444|03]\nvyutkrāntakasamāpattāro hi tṛtīyāt pareṇa laṅghayituṃ notsahante /",
        "root": false
      },
      {
        "original": "[444|03-444|04]\nanvayajñānānantaraṃ cārupyān samāpadyante na dharmajñānānantaram /",
        "root": false
      },
      {
        "original": "[444|04-444|05]\ntasyādharāśrayālambanatvāditi /",
        "root": false
      },
      {
        "original": "[444|05]\nyathā cānāsravādanantaramuktam veditavyam /",
        "root": false
      },
      {
        "original": "[444|06]\ntathā śuddhāt kliṭaṃ cāpi svabhūmikam // VAkK_8.15 //",
        "root": true
      },
      {
        "original": "[444|07]\nsvabhūmikaṃ kliṣṭamadhikaṃ śuddhakādanantaramutpadyate /\nśeṣaṃ yathaivānāsravāt /",
        "root": false
      },
      {
        "original": "[444|07-444|08]\nanāsravasya hi samanantaraṃ kliṣṭotpattirnāstīti /",
        "root": false
      },
      {
        "original": "[444|09]\nkliṣṭāt svaṃ śuddhakaṃ kliṣṭaṃ",
        "root": true
      },
      {
        "original": "[444|10]\nkliṣṭātsamāpattidravyādanantaraṃ svabhūmike śuddhakakliṣṭe utpadyete /",
        "root": false
      },
      {
        "original": "[444|11]\nevaṃ cādharaśuddhakam /",
        "root": true
      },
      {
        "original": "[444|12]\nkleśotpīḍito hyadharamapi samāpattiṃ śuddhakaṃ bahu manyate /",
        "root": false
      },
      {
        "original": "[444|12-444|13]\nyadi kliṣṭaṃ paricchidyādhaḥ saṃcarati /",
        "root": false
      },
      {
        "original": "[444|13]\nkuśalātsaṃcarito bhavati na kliṣṭāt /\nathāparicchidya kathaṃ saṃcarati /",
        "root": false
      },
      {
        "original": "[444|14-444|15]\npūrvāvedhāt pūrvaṃ hi sa evaṅkāmo bhavati varamadhastāt śuddhakaṃ nopariṣṭāt kliṣṭamiti /",
        "root": false
      },
      {
        "original": "[444|15]\npūrvābhiprāyaṃ ca saṃtatiranuvartate sattvānām /",
        "root": false
      },
      {
        "original": "[444|15-444|16]\npraṇidhāya suptasyābhipretakālaprabodhavat /",
        "root": false
      },
      {
        "original": "[444|16]\nanāsravaṃ tu kliṣṭādanantaraṃ sarvathā notpadyate /",
        "root": false
      },
      {
        "original": "[444|16-444|17]\nsamāpattikālaṃ pratyetaduktam /",
        "root": false
      },
      {
        "original": "[444|17-444|18]\nśuddhakāt kliṣṭācca samanantaraṃ svabhūmikameva kliṣṭamutpadyate nānyabhūmikamiti /",
        "root": false
      },
      {
        "original": "[444|19]\ncyutau tu śuddhakāt kliṣṭaṃ sarvaṃ",
        "root": true
      },
      {
        "original": "[444|20]\ncyutikāle tu upapattilābhikācchuddhakādanantaraṃ sarvabhūmikaṃ kliṣṭamutpadyate /",
        "root": false
      },
      {
        "original": "[444|21]\nkliṣṭāttu nottaram // VAkK_8.16 //",
        "root": true
      },
      {
        "original": "[445|01]\nkliṣṭāttu dhyānārūpyādanantaraṃ cyutikāle svādharabhūmikaṃ kliṣṭamutpadyate /",
        "root": false
      },
      {
        "original": "[445|01-445|02]\nnordhvabhūmikam /",
        "root": false
      },
      {
        "original": "[445|02-445|03]\nna ca sarvasmācchuddhakādanāśravaṃ samāpattidravyamutpadyate /",
        "root": false
      },
      {
        "original": "[445|03]\nkiṃ tarhi /",
        "root": false
      },
      {
        "original": "[445|04]\ncaturdhā śuddhakaṃ hānabhāgīyādi",
        "root": true
      },
      {
        "original": "[445|05]\nhānabhāgīyaṃ viśeṣabhāgīyaṃ sthitibhāgīyaṃ nirvedhabhāgīyamiti caturvidhaṃ śuddhakam /",
        "root": false
      },
      {
        "original": "[445|06]\nbhavāgraṃ tu trividhamanyatra viśeṣabhāgīyāt /\nkimasya lakṣaṇam /",
        "root": false
      },
      {
        "original": "[445|07-445|08]\nyathākramam /\nkleśotpattisvabhūmyūrdhvānāsravānuguṇaṃ hi tat // VAkK_8.17 //",
        "root": true
      },
      {
        "original": "[445|09-445|10]\nkleśotpattyanuguṇaṃ hānabhāgīyaṃ svabhūmyanuguṇaṃ sthitibhāgīyamūrdhvabhūmyanuguṇaṃ viśeṣabhāgīyamanāsravānuguṇaṃ nirvedhabhāgīyam /",
        "root": false
      },
      {
        "original": "[445|10]\ntasmādanāsravamutpadyate /",
        "root": false
      },
      {
        "original": "[445|11]\nathaiṣāṃ caturṇā kati kasmādanantaramutpadyante /",
        "root": false
      },
      {
        "original": "[445|12]\ndve trīṇi trīṇi caikaṃ ca hāna bhāgādyanantaram /",
        "root": true
      },
      {
        "original": "[445|13]\nhānabhāgīyaṃ hānabhāk /\ntasmādanantaraṃ dve utpadyete /\nhānisthitibhāgīye /",
        "root": false
      },
      {
        "original": "[445|13-445|14]\nsthitibhāgīyānantaraṃ trīṇyanyatra nirvedhabhāgīyāt /",
        "root": false
      },
      {
        "original": "[445|14-445|15]\nviśeṣabhāgīyādanantaraṃ trīṇyanyatra hānabhāgīyāt nirvedhabhāgīyādanantaraṃ tadevaikamiti /",
        "root": false
      },
      {
        "original": "[445|16]\nkathaṃ vyutkrāntakasamāpattirutpadyate /",
        "root": false
      },
      {
        "original": "[445|17]\ngatvāgamya dvidhā bhūmīraṣṭau śliṣṭaikalaṅghitāḥ // VAkK_8.18 //",
        "root": true
      },
      {
        "original": "[445|18]\nvyutkrāntakasamāpattirvisabhāgatṛtīyagā /",
        "root": true
      },
      {
        "original": "[445|19]\ngatvetyanulomaṃ samāpadya /\nāgamyeti pratilomaṃ samāpadya /",
        "root": false
      },
      {
        "original": "[445|19-446|01]\ndvidheti sāsravānāsravā bhūmīḥ /",
        "root": false
      },
      {
        "original": "[446|01]\naṣṭāviti dhyānārupyasamāpattīḥ /\nśliṣṭā ityanukrameṇa /",
        "root": false
      },
      {
        "original": "[446|01-446|02]\nekalaṅghitā ityekāmekāmutkramya /",
        "root": false
      },
      {
        "original": "[446|02-446|03]\nsāsravā aṣṭau bhūmiranulomapratilomasamāpattito nirjitya anāsravāśca sapta /",
        "root": false
      },
      {
        "original": "[446|03-446|04]\npaścātsāsravāt prathamāddhyānāt sāsravaṃ tṛtīyaṃ samāpadyate /",
        "root": false
      },
      {
        "original": "[446|04]\ntasmādākāśānantyāyatanaṃ tasmādākṃicanyāvatanam /",
        "root": false
      },
      {
        "original": "[446|04-446|05]\nevaṃ punaḥ pratilomaṃ nirjitya anāsravā apyekalaṅghitā anulomapratilomaṃ ca samāpadyate /",
        "root": false
      },
      {
        "original": "[446|06]\nayaṃ prayogo vyutkrāntakasamāpatteḥ /",
        "root": false
      },
      {
        "original": "[446|06-446|07]\nyadā tu prathamātsāsravāt tṛtīyamanāsravaṃ dhyānaṃ samāpadyate tasmātsāsravamākāśānantyāyatanaṃ tasmādanāsravamākiñcanyāyatanam /",
        "root": false
      },
      {
        "original": "[446|08]\nevaṃ punaḥ pratilomam /\ntadā visabhāgatṛtīyadravyagamanādabhiniṣpannā bhavati /",
        "root": false
      },
      {
        "original": "[446|08-446|09]\nativiprakṛṣṭatvānna caturthī samāpadyate /",
        "root": false
      },
      {
        "original": "[446|09-446|10]\ntāṃ ca triṣu dvīpeṣu asamayavimukta evārhannutpādayati /",
        "root": false
      },
      {
        "original": "[446|10]\nniḥkleśatvātsamādhivaśitvācca /",
        "root": false
      },
      {
        "original": "[446|10-446|11]\ndṛṣṭiprāptasya yadyapi tīkṣṇendriyatvāt samādhau vaśitvaṃ na tu niṣkleśaḥ /",
        "root": false
      },
      {
        "original": "[446|11-446|12]\nsamayavimukto yadyapi niḥkleśo natvasya samādhau vaśitvamiti /",
        "root": false
      },
      {
        "original": "[446|13]\nkenāśrayeṇa kati dhyānārupyāḥ saṃmukhīkriyante /",
        "root": false
      },
      {
        "original": "[446|14]\nsvādhobhūmyāśrayā eva",
        "root": true
      },
      {
        "original": "[446|15]\ndhyānāśrayā eva",
        "root": false
      },
      {
        "original": "[446|16]\ndhyānārūpyāḥ",
        "root": true
      },
      {
        "original": "[446|17]\nbhavāgraṃ bhavāgre ca saṃmukhīkriyate adhaśca yāvatkāmadhātau /",
        "root": false
      },
      {
        "original": "[446|17-446|18]\nśeṣāṇi svasyāṃ bhūmāvadhaśceti /",
        "root": false
      },
      {
        "original": "[446|18-446|19]\nkiṃ kāraṇamūrdhvopapanno nādharāṃ samāpatti saṃmukhīkaroti /",
        "root": false
      },
      {
        "original": "[446|19]\ntasmāttasya",
        "root": false
      },
      {
        "original": "[446|20]\nvṛthā'dharam // VAkK_8.19 //",
        "root": true
      },
      {
        "original": "[446|21]\nnahi tasyādhareṇa samāpattidravyeṇa kiñcit prayojanaṃ vidhīyate /\n[445|21-446|21]\nnihīnatvāt /",
        "root": false
      },
      {
        "original": "[446|22]\nutsarga kṛtvā 'pavādaṃ karoti",
        "root": false
      },
      {
        "original": "[446|23]\nāryākiñcanyasāṃmukhyāt bhavāgre tvāsravakṣayaḥ /",
        "root": true
      },
      {
        "original": "[446|24]\nbhavāgre tūpapannasyānāsravākiñcanyāyatanasaṃmukhībhāvādāsravakṣayo bhavati /",
        "root": false
      },
      {
        "original": "[446|24-446|25]\nkathaṃ tatropapannasya tatsaṃmukhībhāvaḥ /",
        "root": false
      },
      {
        "original": "[446|25]\nsvasyābhāvāttasya cābhyāsāt /",
        "root": false
      },
      {
        "original": "[447|01]\nathaiṣāṃ dhyānārūpyāṇāṃ kimālambanam /",
        "root": false
      },
      {
        "original": "[447|02]\nsatṛṣṇāḥ svabhavālambāḥ",
        "root": true
      },
      {
        "original": "[447|03]\nāsvādanāsaṃprayuktāḥ svabhūmikaṃ bhavamālambante /\nbhavagrahaṇena sāsravaṃ vastu gṛhyate /",
        "root": false
      },
      {
        "original": "[447|04]\nnādharamālambante vītarāgatvānnottaraṃ tṛṣṇāparichinnatvāt bhūmīnām /",
        "root": false
      },
      {
        "original": "[447|04-447|05]\nnānāsravaṃ kuśalatvaprasaṅgāditi /",
        "root": false
      },
      {
        "original": "[447|06]\ndhyānaṃ sadviṣayaṃ śubham // VAkK_8.20 //",
        "root": true
      },
      {
        "original": "[447|07]\nkuśalaṃ dhyānaṃ śubhakamanāsravaṃ ca /\ntat sarvālambanaṃ yatkiñcidasti saṃskṛtamasaṃskṛtaṃ vā /",
        "root": false
      },
      {
        "original": "[447|08]\nna maulāḥ kuśalārūpyāḥ sāsravādharagocarāḥ /",
        "root": true
      },
      {
        "original": "[447|09-447|10]\nmaulānāṃ kuśalārūpyāṇāmadhobhūmikaṃ sāsravaṃ vastu nālambanaṃ svordhvabhūmyālambanatvāt /",
        "root": false
      },
      {
        "original": "[447|10]\nanāsravaṃ tvālambanam /",
        "root": false
      },
      {
        "original": "[447|10-447|11]\nsarvānvayajñānapakṣyo na dharmajñānapakṣo nādhobhūminirodhaḥ /",
        "root": false
      },
      {
        "original": "[447|11]\nsāmantakānantaryamārgāṇāṃ tvadharā bhūmirālambanam /",
        "root": false
      },
      {
        "original": "[447|11-447|12]\neṣāṃ ca punastrividhānāṃ dhyānānāṃ rūpyārūpyāṇām",
        "root": false
      },
      {
        "original": "[447|13]\nanāsraveṇa hīyante kleśāḥ",
        "root": true
      },
      {
        "original": "[447|14]\nna śuddhakena /\nkuta eva kliṣṭena /\nvītarāgatvānnādhaḥ /",
        "root": false
      },
      {
        "original": "[447|14-447|15]\ntasyaiva tadapratipakṣatvānna svabhūmau /",
        "root": false
      },
      {
        "original": "[447|15]\nviśiṣṭataratvānnordhvamiti /",
        "root": false
      },
      {
        "original": "[447|16]\nsamantakena ca // VAkK_8.21 //",
        "root": true
      },
      {
        "original": "[447|17]\ndhyānārūpyasāmantakena ca kleśāḥ prahīyante śuddhakenāpi /\nadhobhūmipratipakṣatvāt /",
        "root": false
      },
      {
        "original": "[447|18]\nkati punaḥ sāmantakāni /",
        "root": false
      },
      {
        "original": "[447|19]\naṣṭau sāmantakānyeṣāṃ",
        "root": true
      },
      {
        "original": "[447|20]\nekaikasyaikaikaṃ yena tatpraveśaḥ /\nkiṃ tānyapi trividhāni tathaiva ca teṣu vedanā /",
        "root": false
      },
      {
        "original": "[447|21]\nnetyucyate /",
        "root": false
      },
      {
        "original": "[447|22]\nśuddhāduḥkhāsukhāni hi /",
        "root": true
      },
      {
        "original": "[448|01-448|02]\nśuddhakāni ca tānyupekṣendriyasaṃprayuktāni ca yantabāhyatvādadhobhūmyudvegānapagamāt vairāgyapathatvācca nāsvādanāsaṃprayuktāni /",
        "root": false
      },
      {
        "original": "[448|03]\nāryaṃ cādyaṃ",
        "root": true
      },
      {
        "original": "[448|04-448|05]\nādyaṃ sāmantakamanāgamyaṃ tacchuddhakaṃ cānāsravaṃ ca yadyapi sāmantakacittena pratisaṃdhibandhaḥ kliṣṭo bhavati /",
        "root": false
      },
      {
        "original": "[448|05]\nsamāhitasya tu kliṣṭatvaṃ pratiṣidhyate /",
        "root": false
      },
      {
        "original": "[448|06]\ntridhā kecit",
        "root": true
      },
      {
        "original": "[448|07]\nkecitpunaricchanti /",
        "root": false
      },
      {
        "original": "[448|07-448|08]\nāsvādanāsaṃprayuktamapyanāgamyaṃ sāmantakaṃ cocyate dhyānāntaraṃ ca /",
        "root": false
      },
      {
        "original": "[448|08]\nkimidamekārthamāhosvinnānārtham /\nsāmantakaṃ hi vairāgyamārgaḥ /",
        "root": false
      },
      {
        "original": "[448|09]\natarka dhyānamantaram // VAkK_8.22 //",
        "root": true
      },
      {
        "original": "[448|10]\ndhyānameva hi vitarkāsaṃprayuktaṃ dhyānāntaraṃ dhyānaviśeṣatvāt /",
        "root": false
      },
      {
        "original": "[448|10-448|11]\nata eva dvitīyādiṣu dhyāneṣu na vyayasthāpyate viśeṣābhāvāditi /",
        "root": false
      },
      {
        "original": "[448|11]\ntatpunardhyānāntaraṃ",
        "root": false
      },
      {
        "original": "[448|12]\ntridhā",
        "root": true
      },
      {
        "original": "[448|13]\nāsvādanāsaṃprayuktam śuddhakamanāsravaṃ ca /",
        "root": false
      },
      {
        "original": "[448|14]\naduḥkhāsukhaṃ tacca",
        "root": true
      },
      {
        "original": "[448|15]\nnātra sukhaṃ duḥkhamityaduḥkhāsukhamupekṣendriyasaṃprayuktamityarthaḥ /",
        "root": false
      },
      {
        "original": "[448|15-448|16]\nna prītisaṃprayuktaṃ sābhisaṃskāravāhitvāt /",
        "root": false
      },
      {
        "original": "[448|16]\nata eva duḥkhā pratipat /",
        "root": false
      },
      {
        "original": "[448|16-448|17]\ntasya tarhi dhyānāntarasya kaḥ phalaviśeṣaḥ /",
        "root": false
      },
      {
        "original": "[448|17]\ntaddhi",
        "root": false
      },
      {
        "original": "[448|18]\nmahābrahmaphalaṃ ca tat /",
        "root": true
      },
      {
        "original": "[448|19]\ntāṃ hi dhyānāntarikāṃ bhāvayitvā mahābrahmā bhavati /",
        "root": false
      },
      {
        "original": "[448|19-448|20]\npunaḥ sarvasamādhīn saṃkalayya trayaḥ samādhayaḥ uktāḥ sūtre /",
        "root": false
      },
      {
        "original": "[448|20]\nsavitarkaḥ savicāraḥ samādhiḥ /\navitarko vicāramātraḥ /",
        "root": false
      },
      {
        "original": "[449|01]\navitarko 'vicāra iti /",
        "root": false
      },
      {
        "original": "[449|01-449|02]\ntatra dhyānāntaraṃ tāvadavitarko vicāramātraḥ samādhhiriti jñāpitam /",
        "root": false
      },
      {
        "original": "[449|02]\nvitarkamātrapratiṣedhāt /\ntataḥ",
        "root": false
      },
      {
        "original": "[449|03]\nsavitarkavicāro'dhaḥsamādhiḥ",
        "root": true
      },
      {
        "original": "[449|04]\ntasmāddhyānāntarādadhaḥsamādhiḥ savitarkaḥ savicāraḥ /\nprathamaṃ dhyānamanāgamyaṃ ca /",
        "root": false
      },
      {
        "original": "[449|05]\nparato 'dvayaḥ // VAkK_8.23 //",
        "root": true
      },
      {
        "original": "[449|06]\nnātra dvayamastītyadvayaḥ /\npareṇa tu dhyānāntarātsamādhiravitarko 'vicāraḥ /",
        "root": false
      },
      {
        "original": "[449|06-449|07]\ndvitīyadhyānasāmantakādyāvat bhavāgram /",
        "root": false
      },
      {
        "original": "[449|07]\npunastrayaḥ uktāḥ /",
        "root": false
      },
      {
        "original": "[449|07-449|08]\nśūnyatāsamādhirapraṇihita ānimittaśca /",
        "root": false
      },
      {
        "original": "[449|08]\ntatra",
        "root": false
      },
      {
        "original": "[449|09]\nānimittaḥ samākāraiḥ",
        "root": true
      },
      {
        "original": "[449|10]\nnirodhasatyākāraiḥ saṃprayuktaḥ samādhirānimittaścaturākāraḥ /",
        "root": false
      },
      {
        "original": "[449|10-449|11]\nnirvāṇaṃ hi daśanimittāpagatatvādanimittam /",
        "root": false
      },
      {
        "original": "[449|11]\ntadālambanaḥ samādhirānimittaḥ /",
        "root": false
      },
      {
        "original": "[449|11-449|12]\npañcaviṣayastrīpuruṣatrisaṃskṛtalakṣaṇanimittāni daśa /",
        "root": false
      },
      {
        "original": "[449|13]\nśūnyatānātmaśunyataḥ /",
        "root": true
      },
      {
        "original": "[449|14]\npravartate",
        "root": true
      },
      {
        "original": "[449|15]\nanātmaśūnyatākārābhyāṃ saṃprayuktaḥ śūnyatāsamādhidvarcyākāraḥ /",
        "root": false
      },
      {
        "original": "[449|16]\napraṇihitaḥ satyākārairataḥ paraiḥ // VAkK_8.24 //",
        "root": true
      },
      {
        "original": "[449|17]\nparaiḥ śeṣaiḥ satyākāraiḥ saṃprayuktaḥ samādhipraṇihito daśākāraḥ /",
        "root": false
      },
      {
        "original": "[449|17-449|18]\nanityaduḥkhataddhetubhya udvegāt mārgasya ca kolopamatayā 'vaśyatyājyatvāttadākāraḥ samādhirapraṇihitaḥ /",
        "root": false
      },
      {
        "original": "[450|01]\ntadatikramābhimukhatvāt śūnyatānātmatābhyāṃ tu nodvego nirvāṇasāmānyāt /",
        "root": false
      },
      {
        "original": "[450|01-450|02]\nta ete trayaḥ samādhayo dvividhāḥ /",
        "root": false
      },
      {
        "original": "[450|03]\nśuddhāmalāḥ",
        "root": true
      },
      {
        "original": "[450|04]\nśuddhakāścānāsravāśca /\nlaukikalokottaratvāt /\nlaukikā ekādaśasu bhūmiṣu /",
        "root": false
      },
      {
        "original": "[450|05]\nlokottarā yatra mārgaḥ /",
        "root": false
      },
      {
        "original": "[450|06]\nnirmalāstu te vimokṣamukhatrayam /",
        "root": true
      },
      {
        "original": "[450|07]\nanāsravāstvete trayaḥ samādhayastrīṇi vimokṣamukhānyucyante /",
        "root": false
      },
      {
        "original": "[450|07-450|08]\nśūnyatā vimokṣamukhamapraṇihitamānimittaṃ vimokṣamukhamiti /",
        "root": false
      },
      {
        "original": "[450|08]\nmokṣadvāratvāt /\npunaścocyante /",
        "root": false
      },
      {
        "original": "[450|09]\nśūnyatāśūnyatādyākhyāstrayo 'parasamādhayaḥ // VAkK_8.25 //",
        "root": true
      },
      {
        "original": "[450|10]\nśūnyatāśūnyatā apraṇihitāpraṇihitaḥ ānimittānimittaśca /",
        "root": false
      },
      {
        "original": "[450|10-450|11]\nśūnyatādyālambanatvāttannāma /",
        "root": false
      },
      {
        "original": "[450|11]\nteṣāṃ punaḥ",
        "root": false
      },
      {
        "original": "[450|12]\nālambete akṣaikṣaṃ dvau śūnyataścāpyanityataḥ /",
        "root": true
      },
      {
        "original": "[450|13]\naśaikṣaṃ samādhiṃ dvāvaparasamādhī ālambete /",
        "root": false
      },
      {
        "original": "[450|13-450|14]\nśūnyatāśūnyatā aśaikṣaṃ śūnyatāsamādhimālambate śūnyatākāreṇa /",
        "root": false
      },
      {
        "original": "[450|14-450|15]\napraṇihitāpraṇihito 'pyaśaikṣamapraṇihitamanityākāreṇa /",
        "root": false
      },
      {
        "original": "[450|15-450|16]\nna duḥkhato na hetvādito 'nāsravasyātallakṣaṇatvānna mārgākāraiḥ dūṣaṇīyatvāt /",
        "root": false
      },
      {
        "original": "[450|17]\nānimittānimittastu śāntato'saṃkhyayā kṣayam // VAkK_8.26 //",
        "root": true
      },
      {
        "original": "[450|18-450|19]\nānimittānimittastu samādhiraśaikṣasyānimittasyāpratisaṃkhyānirodhamālambate /",
        "root": false
      },
      {
        "original": "[450|19]\nśāntākāreṇa /\nanāsravasya pratisaṃkhayānirodhābhāvāt /",
        "root": false
      },
      {
        "original": "[450|19-450|20]\nna nirodhapraṇītaniḥsaraṇākārairanityatānirodhasādhāraṇatvādavyākṛtatvā\ndavisaṃyogācca /",
        "root": false
      },
      {
        "original": "[450|20-450|21]\nekāntena caite parasamādhayaḥ",
        "root": false
      },
      {
        "original": "[450|22]\nsāsravāḥ",
        "root": true
      },
      {
        "original": "[451|01]\nāryamārgadveṣitvāt nahyevamanāsravā iti /\nkutrotpadyante /",
        "root": false
      },
      {
        "original": "[451|02]\nnṛṣu",
        "root": true
      },
      {
        "original": "[451|03]\nmanuṣyeṣveva na deveṣu /\nkasyotpadyante /",
        "root": false
      },
      {
        "original": "[451|04]\nakopyasya",
        "root": true
      },
      {
        "original": "[451|05]\nnānyasyārhataḥ /\nkatibhūmikāḥ /",
        "root": false
      },
      {
        "original": "[451|06]\nsaptasāmantavarjitāḥ /",
        "root": true
      },
      {
        "original": "[451|07]\nsapta sāmantakāni hitvānyāsvekādaśasu bhūmiṣu /",
        "root": false
      },
      {
        "original": "[451|07-451|08]\nkāmadhātvanāgamyadhyānāntaradhyānārupyeṣu /",
        "root": false
      },
      {
        "original": "[451|08]\npunaścatasraḥ samādhibhāvanā ucyante /",
        "root": false
      },
      {
        "original": "[451|08-451|09]\nasti samādhibhāvanā āsevitā bhāvitā vahulīkṛtā dṛṣṭadharmasukhavihārāya saṃvartate\" iti vistaraḥ /",
        "root": false
      },
      {
        "original": "[451|09]\ntatra",
        "root": false
      },
      {
        "original": "[451|10]\nsamādhibhāvanā dhyānaṃ śubhamādyaṃ sukhāya hi // VAkK_8.27 //",
        "root": true
      },
      {
        "original": "[451|11]\nkuśalaṃ prathamaṃ śuddhakamanāsravaṃ vā dṛṣṭadharmasukhavihārāya samādhibhāvanā /",
        "root": false
      },
      {
        "original": "[451|11-451|12]\ntadādikatvādanyānyapi jñeyāni /",
        "root": false
      },
      {
        "original": "[451|12-451|13]\nnāvaśyaṃ saṃparāyasukhavihārāyāparihiṇordhvopapannaparinirvṛtānāṃ tadabhāvāt /",
        "root": false
      },
      {
        "original": "[451|14]\ndarśanāyākṣyabhijñeṣṭā",
        "root": true
      },
      {
        "original": "[451|15]\ndivyacakṣurabhijñā jñānadarśanāya samādhibhāvanā /",
        "root": false
      },
      {
        "original": "[451|16]\ndhībhedāya prayogajāḥ /",
        "root": true
      },
      {
        "original": "[451|17]\nprayogajāḥ sarve guṇāstraidhātukā anāsravāḥ prajñāprabhedāya samādhibhāvanā /",
        "root": false
      },
      {
        "original": "[451|18]\nvajropamo'ntye yo dhyāne sāsravakṣayabhāvanā // VAkK_8.28 //",
        "root": true
      },
      {
        "original": "[452|01]\nyaścaturthadhyāne vajropamaḥ samādhiḥ sa āsravakṣayāya samādhibhāvanā /",
        "root": false
      },
      {
        "original": "[452|01-452|02]\nātmopanāyikī kilaiṣā bhagavato dharmadeśanā /",
        "root": false
      },
      {
        "original": "[452|02]\nataścaturbhya evāha /",
        "root": false
      },
      {
        "original": "[452|02-452|03]\nkṛtaḥ samādhīnāṃ kālagato nirdeśaḥ /",
        "root": false
      },
      {
        "original": "[452|04]\nidānīṃ samādhisaṃniśritānāṃ guṇānāṃ nirdeśakāla iti vyākhyāyante",
        "root": false
      },
      {
        "original": "[452|05]\napramāṇāni catvāri",
        "root": true
      },
      {
        "original": "[452|06]\nmaitrī karuṇā muditopekṣā ca /\napramāṇasattvālambanatvāt /\nkimarthaṃ catvāryeva /",
        "root": false
      },
      {
        "original": "[452|07]\nvyāpādādivipakṣataḥ /",
        "root": true
      },
      {
        "original": "[452|08]\nvyāpādaviṃhisā 'ratikāmarāgavyāpādabahulānāṃ tatprahāṇāya catvāri yathāsaṃkhyam /",
        "root": false
      },
      {
        "original": "[452|09]\naśubhopekṣayoḥ kāmarāgapratipakṣatve ko viśeṣaḥ /",
        "root": false
      },
      {
        "original": "[452|09-452|10]\nvarṇarāgasyāśubhā maithunarāgasyopekṣeti vaibhāṣikāḥ /",
        "root": false
      },
      {
        "original": "[452|10]\nevaṃ tu yujyate /",
        "root": false
      },
      {
        "original": "[452|10-452|11]\nmaithūnarāgasyāśubhā mātāpitṛputrajñātirāgasyopekṣeti /",
        "root": false
      },
      {
        "original": "[452|11]\ntatra",
        "root": false
      },
      {
        "original": "[452|12]\nmaitryadveṣaḥ",
        "root": true
      },
      {
        "original": "[452|13]\nadveṣasvabhāvā maitrī",
        "root": false
      },
      {
        "original": "[452|14]\napi karuṇā",
        "root": true
      },
      {
        "original": "[452|15]\nkaruṇāpyevam /",
        "root": false
      },
      {
        "original": "[452|16]\nmuditā sumanaskatā // VAkK_8.29 //",
        "root": true
      },
      {
        "original": "[452|17]\nsaumanasyasvabhāvā muditā /",
        "root": false
      },
      {
        "original": "[452|18]\nupekṣā 'lobhaḥ",
        "root": true
      },
      {
        "original": "[452|19]\nalobhātmikopekṣā /\nkathaṃ vyāpādapratipakṣaḥ /\ntasya lobhākṛṣṭatvāt /",
        "root": false
      },
      {
        "original": "[452|19-452|20]\nubhayasvabhāvā tvasau yujyate /",
        "root": false
      },
      {
        "original": "[452|20]\neṣāṃ tu maitryādīnāṃ",
        "root": false
      },
      {
        "original": "[453|01]\nākāraḥ sukhitā duḥkhitā vata /",
        "root": true
      },
      {
        "original": "[453|02]\nmodantāmiti sattvāśca",
        "root": true
      },
      {
        "original": "[453|03]\nsukhitā vata sattvā iti manasikurvan maitrīṃ samāpadyate /",
        "root": false
      },
      {
        "original": "[453|03-453|05]\nduḥkhitā vata sattvā iti karuṇāṃ modantāṃ vata sattvā iti muditāṃ sattvā ityeva manasi kurvannupekṣāṃ samāpadyate /",
        "root": false
      },
      {
        "original": "[453|05]\nmādhyasthyāt /\natadvatāṃ sukhādhimokṣatvāt kathaṃ na viparītatvaṃ bhavati /",
        "root": false
      },
      {
        "original": "[453|06]\nsantvityabhiprāyāt /\nāśayasyāviparītatvādvā 'dhimuktisaṃjñānāt /",
        "root": false
      },
      {
        "original": "[453|06-453|07]\nathavā ka evaṃ viparītatve doṣaḥ /",
        "root": false
      },
      {
        "original": "[453|07]\nakuśalatvamiti cet /",
        "root": false
      },
      {
        "original": "[453|07-453|08]\nna kuśalamūlatvādvyāpādādipratipakṣatvācca /",
        "root": false
      },
      {
        "original": "[453|08]\nukta eṣāmākāraḥ /",
        "root": false
      },
      {
        "original": "[453|09]\nkāmasattvāstu gocaraḥ // VAkK_8.30 //",
        "root": true
      },
      {
        "original": "[453|10]\nkāmāvacarāḥ sattvā eṣāmālambanam /\ntadālambanānāṃ vyāpādādīnāṃ pratipakṣatvāt /",
        "root": false
      },
      {
        "original": "[453|11]\nyattūktamekāṃ diśamadhimucyeteti tadbhājanena bhājanagataṃ darśitam /",
        "root": false
      },
      {
        "original": "[453|11-453|12]\nkatibhūmikānyetāni /",
        "root": false
      },
      {
        "original": "[453|13]\ndhyānayormuditā",
        "root": true
      },
      {
        "original": "[453|14]\nprathamadvitīyadhyānayormuditā /\nsaumanasyatvāt /",
        "root": false
      },
      {
        "original": "[453|15]\nanyāni ṣaṭsu",
        "root": true
      },
      {
        "original": "[453|16]\nanyāni trīṇi apramāṇāni ṣaṭsu bhūmiṣu /",
        "root": false
      },
      {
        "original": "[453|16-453|17]\nanāgamye dhyānāntaredhyāneṣu ca /",
        "root": false
      },
      {
        "original": "[453|17]\nsaprayogamaulagrahaṇāt /",
        "root": false
      },
      {
        "original": "[453|18]\nkecittu pañcasu /",
        "root": true
      },
      {
        "original": "[453|19]\nkecit punaḥ anāgamyaṃ hitvā pañcasvetānīcchanti /\ndaśasvityapare /",
        "root": false
      },
      {
        "original": "[453|19-453|20]\nkāmadhātuṃ sāmantakāni ca prakṣipya samāhitāsamāhitamaulalprayogagrahaṇāt /",
        "root": false
      },
      {
        "original": "[453|20-453|21]\nyaduktaṃ \"vyāpādādivipakṣata\" iti kimapramāṇairapi kleśagrahaṇaṃ bhavati /",
        "root": false
      },
      {
        "original": "[453|22]\nna taiḥ prahāṇaṃ",
        "root": true
      },
      {
        "original": "[454|01]\nmauladhyānabhūmikatvādadhimuktimanaskāratvātsattvālambanatvācca /",
        "root": false
      },
      {
        "original": "[454|01-454|02]\ntatprayogeṇa tu vyāpādādiviṣkambhaṇāttatpratipakṣatvamuktam /",
        "root": false
      },
      {
        "original": "[454|02]\nprahāṇa dūrīkaraṇācca /",
        "root": false
      },
      {
        "original": "[454|02-454|03]\nkāmadhātvanāgamyabhūmikāni hi maitryādīni maulāpramāṇasadṛśāni saṃvidyante /",
        "root": false
      },
      {
        "original": "[454|03-454|04]\ntaistānviṣkambhya prahāṇamārgaiḥ prajahāti /",
        "root": false
      },
      {
        "original": "[454|04]\ntato vītarāgāvasthāyāṃ maulāpramāṇalābhāt /",
        "root": false
      },
      {
        "original": "[454|04-454|05]\nbalavatpratyayalābhe 'pi tairanādhṛṣyo bhavati /",
        "root": false
      },
      {
        "original": "[454|05]\nkathaṃ punarādikarmiko maitryāṃ prayujyate /",
        "root": false
      },
      {
        "original": "[454|05-454|07]\nyathā sukhitamātmānaṃ manyate parānvā śṛṇoti buddhabodhisattvāryaśrāvakāṃstathā sattvānāṃ tatsukhamadhimucyate evaṃ sukhitā vata santu sattvā iti /",
        "root": false
      },
      {
        "original": "[454|07-454|08]\nna cecchaknoti kleśasyodbhatavṛttitvāt sa mitrapakṣaṃ tridhā bhittvā 'dhimātre tatsukhamadhimucyate /",
        "root": false
      },
      {
        "original": "[454|08-454|09]\ntato madhye mṛdau ca /",
        "root": false
      },
      {
        "original": "[454|09]\nteṣu cetsamāṃ maitrīṃ labhate tata udāsīnapakṣe /",
        "root": false
      },
      {
        "original": "[454|09-454|10]\ntataḥ śatrūpakṣaṃ tridhā bhittvā mṛdau tat sukhamadhimucyate /",
        "root": false
      },
      {
        "original": "[454|10]\ntato madhye 'dhimātre ca /",
        "root": false
      },
      {
        "original": "[454|10-454|11]\ntataścedadhimātra iva mitrapakṣe sukhādhimokṣo na vyāvartate /",
        "root": false
      },
      {
        "original": "[454|11-454|12]\ntataḥ krameṇa grāmarāṣṭrasukhādhimokṣo yāvadekāṃ diśaṃ yāvatsarva lokaṃ maitryā sphurati /",
        "root": false
      },
      {
        "original": "[454|12-454|13]\nyastu sarvaguṇagrāhī samaitrīṃ kṣipramutpādayati /",
        "root": false
      },
      {
        "original": "[454|13-454|14]\nśakyaṃ hi samucchinna kuśalamūle 'pi guṇagrāhiṇā bhavituṃ pratyekabuddhe ca doṣa grāhiṇā pūrvaṃ puṇyāpuṇyaphalasaṃdarśanāt /",
        "root": false
      },
      {
        "original": "[454|14-454|16]\nevaṃ karuṇāyāṃ muditāyāṃ ca prayujyate amī sattvā bahuvidhavyasanīdhanimagnā apyevaṃ duḥkhādvimucyeran apyevātipramoderannityadhimucyamāna upekṣāṃ tūdāsīnapakṣādārabhate /",
        "root": false
      },
      {
        "original": "[454|16-454|17]\netāni cāpramāṇāni",
        "root": false
      },
      {
        "original": "[454|18]\nnṛṣveva janyante",
        "root": true
      },
      {
        "original": "[454|19]\nmanuṣyeṣūtpādyante /\nnānyatra /",
        "root": false
      },
      {
        "original": "[454|20]\nkiṃ punarya ekenāpramāṇena samanvāgataḥ so 'vaśyaṃ sarvaiḥ /\nkintu",
        "root": false
      },
      {
        "original": "[454|21]\ntryanvito dhruvam // VAkK_8.31 //",
        "root": true
      },
      {
        "original": "[454|22]\ntṛtīyacaturthadhyānopapanno muditayā na samanvāgato bhavati /",
        "root": false
      },
      {
        "original": "[454|22-454|23]\ntribhistvapramāṇalābhī nityaṃ samanvāgato bhavati /",
        "root": false
      },
      {
        "original": "[454|24]\naṣṭau vimokṣāḥ",
        "root": true
      },
      {
        "original": "[455|01]\nrūpī rūpāṇi paśyatīti prathamo vimokṣaḥ /",
        "root": false
      },
      {
        "original": "[455|01-455|02]\nadhyātmarūpasaṃjñī bahirdhā rūpāṇi paśyatīti dvitīyaḥ /",
        "root": false
      },
      {
        "original": "[455|02-455|03]\nśubhaṃ vimokṣaṃ kāyena sākṣātkṛtvopasaṃpadya viharatīti tṛtīyaḥ /",
        "root": false
      },
      {
        "original": "[455|03]\ncatvāra ārupyāḥ /\nsaṃjñāveditanirodhaścāṣṭamaḥ /\nteṣāṃ",
        "root": false
      },
      {
        "original": "[455|04]\nprathamāvaśubhā",
        "root": true
      },
      {
        "original": "[455|05]\nprathamau dvau vimokṣāvaśubhāsvabhāvau /",
        "root": false
      },
      {
        "original": "[455|05-455|06]\nvinīlakādyākāratvāt /",
        "root": false
      },
      {
        "original": "[455|06]\nata etayoraśubhāvannayo veditavyaḥ /\netau ca",
        "root": false
      },
      {
        "original": "[455|07]\ndhyānayordvayoḥ /",
        "root": true
      },
      {
        "original": "[455|08]\nprathamadvitīyayordhyānayornānyasyāṃ bhūmau /",
        "root": false
      },
      {
        "original": "[455|08-455|09]\nkāmāvacaraprathamadhyānabhūmikayorvarṇarāgayoḥ pratipakṣeṇa yathāsaṃkhyam /",
        "root": false
      },
      {
        "original": "[455|10]\ntṛtīyo 'ntye",
        "root": true
      },
      {
        "original": "[455|11]\nśubho vimokṣaścaturthadhyāne /",
        "root": false
      },
      {
        "original": "[455|12]\nsa cālobhaḥ",
        "root": true
      },
      {
        "original": "[455|13]\nso 'pyalobhasvabhāvo natvaśūbhāsvabhāvaḥ /\nśubhākāratvāt /",
        "root": false
      },
      {
        "original": "[455|13-455|14]\nsaparivārāstvete pañcaskandhasvabhāvāḥ /",
        "root": false
      },
      {
        "original": "[455|14]\nārupyavimokṣāstu",
        "root": false
      },
      {
        "original": "[455|15]\nśubhārupyāḥ samāhitāḥ // VAkK_8.32 //",
        "root": true
      },
      {
        "original": "[455|16-455|17]\nkuśalāḥ samāhitā eva cārūpyavimokṣākhyāṃ labhante na kliṣṭā nāpyasamāhitāstadyathāmaraṇabhave /",
        "root": false
      },
      {
        "original": "[455|17]\nanyadāpyasamāhitāḥ santītyapare /",
        "root": false
      },
      {
        "original": "[455|17-455|18]\nsāmantakavimukti mārgā api vimokṣākhyāṃ labhante /",
        "root": false
      },
      {
        "original": "[455|18]\nnānantaryamārgā adharālambanatvāt /",
        "root": false
      },
      {
        "original": "[455|18-455|19]\nvaimukhyārtho hi vimokṣārtha iti /",
        "root": false
      },
      {
        "original": "[455|20]\nnirodhastu samāpattiḥ",
        "root": true
      },
      {
        "original": "[456|01]\nsaṃjñāveditanirodhastu aṣṭamo vimokṣo nirodhasamāpattiḥ /\nsā ca pūrva nirdiṣṭā /",
        "root": false
      },
      {
        "original": "[456|02]\nsaṃjñāveditavaimukhyātsarvasaṃskṛtādvā /\nsamāpattyāvaraṇavimokṣaṇādvimokṣa ityapare /",
        "root": false
      },
      {
        "original": "[456|03]\ntāṃ tu samāpadyante /",
        "root": false
      },
      {
        "original": "[456|04]\nsūkṣmasūkṣmādanantaram /",
        "root": true
      },
      {
        "original": "[456|05]\nbhavāgraṃ hi saṃjñā sūkṣmaṃ tat punaḥ sūkṣmataraṃ kṛtvā nirodhaṃ samāpadyante /\nsamāpannānāṃ tu",
        "root": false
      },
      {
        "original": "[456|06]\nsvaśuddhakādharāryeṇa vyutthānaṃ cetasā tataḥ // VAkK_8.33 //",
        "root": true
      },
      {
        "original": "[456|07-456|08]\nbhāvāgrikeṇa vā śuddhakena cetasā tato vyutthānaṃ bhavatyākiñcanyāyatana bhūmikena vā sāsraveṇa /",
        "root": false
      },
      {
        "original": "[456|08-456|09]\ntadevaṃ tasyāḥ sāsravaṃ samāpatticittaṃ bhavati sāsravānāntarya tu vyutthānacittamiti /",
        "root": false
      },
      {
        "original": "[456|09]\neṣāṃ ca vimokṣāṇāṃ",
        "root": false
      },
      {
        "original": "[456|10]\nkāmāptadṛśyaviṣayāḥ prathamāḥ",
        "root": true
      },
      {
        "original": "[456|11]\nkāmāvacarameṣāṃ rūpāyatanamālambanamamanojñaṃ manojñaṃ ca yathāyogam /",
        "root": false
      },
      {
        "original": "[456|12-456|13]\nye tvarūpiṇaḥ /\nte 'nvayajñānapakṣordhvasvabhūduḥkhādigocarāḥ // VAkK_8.34 //",
        "root": true
      },
      {
        "original": "[456|14-456|15]\nārūpyavimokṣāṇāṃ svabhūmikordhvabhūmikaṃ duḥkhaṃ taddhetunirodhau cālambanaṃ sarvaścānvayajñānapakṣo mārgaḥ /",
        "root": false
      },
      {
        "original": "[456|15]\napratisaṃkhyānirodhaśceti vaktavyamākāśaṃ caikasyeti /",
        "root": false
      },
      {
        "original": "[456|16]\nkasmānna tṛtīye dhyāne vimokṣaḥ /",
        "root": false
      },
      {
        "original": "[456|16-456|17]\ndvitīyadhyānabhūmikavarṇarāgābhāvāt sukhamaṇḍeñjitatvācca /",
        "root": false
      },
      {
        "original": "[456|17]\ntasmācchubhaṃ vimokṣamutpādayati /",
        "root": false
      },
      {
        "original": "[456|17-456|18]\naśubhayā līnaṃ saṃtatiṃ pramodayituṃ jijñāsanārthaṃ vā /",
        "root": false
      },
      {
        "original": "[456|18]\nkaccidaśubhāvimokṣau niṣpannāviti /",
        "root": false
      },
      {
        "original": "[456|18-456|19]\nevaṃ ca punastau niṣpannau bhavato yadi śubhato 'pi manasi kurvataḥ kleśo notpadyata iti /",
        "root": false
      },
      {
        "original": "[456|20]\ndvābhyāṃ hi kāraṇābhyāṃ yogino vimokṣādīnutpādayanti /",
        "root": false
      },
      {
        "original": "[456|20-456|21]\nkleśadūrīkaraṇārthaṃ samāpattivaśitvārthaṃ ca /",
        "root": false
      },
      {
        "original": "[456|21]\naraṇādiguṇābhinirhārāya āryāyāścarddheḥ /",
        "root": false
      },
      {
        "original": "[456|21-456|22]\nsā punaryayā vastupariṇāmādhiṣṭhānāyurutsargādīni kriyante /",
        "root": false
      },
      {
        "original": "[456|22-456|23]\nkasmāttṛtīyāṣṭamayoreva sākṣātkaraṇamuktaṃ nānyeṣām /",
        "root": false
      },
      {
        "original": "[456|23-456|24]\npradhānatvāddhātubhūmiparyantāvasthitatvācca /",
        "root": false
      },
      {
        "original": "[457|01]\nabhibhvāyatanānyaṣṭau",
        "root": true
      },
      {
        "original": "[457|02-457|03]\nadhyātmaṃ rūpasaṃjñī vahirdhā rūpāṇi paśyati parīttāni suvarṇāni durvarṇāni tāni khalu rūpāṇyabhibhūyajānātyabhibhūya paśyatītyevaṃsaṃjñī bhavatīdaṃ prathamamabhibhvāyatanam /",
        "root": false
      },
      {
        "original": "[457|04]\nevamadhimātrāṇi /\nadhyātmamarūpasaṃjñyevameva / ityetāni catvāri /",
        "root": false
      },
      {
        "original": "[457|04-457|05]\nadhyātmamarūpasaṃjñyeva punarnīlapītalohitāvadātāni paśyatītyaṣṭau bhavanti /",
        "root": false
      },
      {
        "original": "[457|05]\nteṣāṃ",
        "root": false
      },
      {
        "original": "[457|06]\ndvayamādyavimokṣavat /",
        "root": true
      },
      {
        "original": "[457|07]\nyathā prathamo vimokṣa evaṃ dve abhibhvāyatane prathamadvitīye /",
        "root": false
      },
      {
        "original": "[457|08]\ndve dvitīyavat",
        "root": true
      },
      {
        "original": "[457|09]\nyathā dvitīyo vimokṣa evaṃ dve abhibhvāyatane tṛtīyacaturthe /",
        "root": false
      },
      {
        "original": "[457|10]\nanyāni punaḥ śubhavimokṣavat // VAkK_8.35 //",
        "root": true
      },
      {
        "original": "[457|11]\nyathā śubho vimokṣa evamanyāni catvāri /\nayaṃ tu viśeṣaḥ tairvaimukhyamātram /",
        "root": false
      },
      {
        "original": "[457|12]\nebhistvālambanābhibhavanaṃ yathecchamadhimokṣāt kleśānutpādācca /",
        "root": false
      },
      {
        "original": "[457|13]\ndaśa kṛtsnāni",
        "root": true
      },
      {
        "original": "[457|14]\ndaśa kṛtsnāyatanāni nirantarakṛtsnaspharaṇāt /",
        "root": false
      },
      {
        "original": "[457|14-457|15]\npṛthivyaptejovāyunīlapītalohitāvadātakṛtsnāni /",
        "root": false
      },
      {
        "original": "[457|15]\nākāśavijñānānantyāyatanakṛtsne ca /\nteṣām",
        "root": false
      },
      {
        "original": "[457|16]\nalobhāṣṭau",
        "root": true
      },
      {
        "original": "[457|17]\nprathamānyaṣṭāvalobhasvabhāvāni",
        "root": false
      },
      {
        "original": "[457|18]\ndhyāne 'ntye",
        "root": true
      },
      {
        "original": "[457|19]\ncaturtha eva dhyāne /",
        "root": false
      },
      {
        "original": "[458|01]\ngocaraḥ punaḥ /",
        "root": true
      },
      {
        "original": "[458|02]\nkāmāḥ",
        "root": true
      },
      {
        "original": "[458|03]\nkāmāvacararūpāyatanameṣā mālambanam /\nvāyoḥ spraṣṭavyāyatana mityeke /",
        "root": false
      },
      {
        "original": "[458|04]\ndve śuddhakārupye",
        "root": true
      },
      {
        "original": "[458|05]\ndve paścime kṛtsne śuddhakārūpyasvabhāve /",
        "root": false
      },
      {
        "original": "[458|06]\nsvacatuḥskandhagocare // VAkK_8.36 //",
        "root": true
      },
      {
        "original": "[458|07]\nsvabhūmikāścatvāraḥ skandhā anyorālambanam /",
        "root": false
      },
      {
        "original": "[458|07-458|08]\nvimokṣaprāveśikānyabhibhvāyatanāni /",
        "root": false
      },
      {
        "original": "[458|08]\nabhibhvāyatanaprāveśikāni kṛtsnāyatanāni /\nuttarottaraviśiṣṭatvāt /",
        "root": false
      },
      {
        "original": "[458|09-458|10]\nsarvāṇi caitāni vimokṣādīni pṛthagjanāryasāṃtānikāni sthāpayitvā nirodhavimokṣam /",
        "root": false
      },
      {
        "original": "[458|11]\nnirodha uktaḥ",
        "root": true
      },
      {
        "original": "[458|12]\nnirodhavimokṣaḥ pūrvamevoktaḥ sarvaiḥ prakāraiḥ /",
        "root": false
      },
      {
        "original": "[458|13]\nvairāgyaprayogāptaṃ tu śeṣitam /",
        "root": true
      },
      {
        "original": "[458|14]\nnirodhādanyāni vimokṣādīni vairāgyalābhikāni prāyogikāṇi ca /",
        "root": false
      },
      {
        "original": "[458|14-458|15]\nucitānucitatvāt /",
        "root": false
      },
      {
        "original": "[458|16]\ntridhātvāśrayamārūpyasaṃjñaṃ śeṣaṃ manuṣyajam // VAkK_8.37 //",
        "root": true
      },
      {
        "original": "[458|17]\nārupyavimokṣā ārupyakṛtsne ca traidhātukāśrayāṇi śeṣaṃ manuṣyāśrayameva /",
        "root": false
      },
      {
        "original": "[458|18]\nupadeśasāmarthyenotpādanāt /\nkathaṃ rūpārupyadhātvorārūpyadhyānaviśeṣotpādanam /",
        "root": false
      },
      {
        "original": "[458|19]\ntribhiḥ kāraṇairdhyānārūpyasamāpattīnāmupapattirhetukarmadharmatābalaiḥ /\ntatra",
        "root": false
      },
      {
        "original": "[458|20]\nhetukarmabalāddhātvorārūpyotpādanaṃ dvayoḥ /",
        "root": true
      },
      {
        "original": "[459|01]\ndvayo rūpārūpyadhātvorārūpyasamāpattyutpādanam /",
        "root": false
      },
      {
        "original": "[459|01-459|03]\nhetubalādāsannābhīkṣṇābhyāsāt karmabalāccordhvabhūmikasyāparaparyāyavedanīyasya karmaṇaḥ pratyupasthitavipākatvāt /",
        "root": false
      },
      {
        "original": "[459|03]\nnahyadhastādavīta rāgeṇordhva śakyamutpattumiti /",
        "root": false
      },
      {
        "original": "[459|04]\ndhyānānāṃ rūpadhātau tu tābhyāṃ dharmatayāpi ca // VAkK_8.38 //",
        "root": true
      },
      {
        "original": "[459|05-459|06]\nrūpadhātau dhyānotpādanametābhyāṃ hetukarmabalābhyāṃ dharmatayā ca saṃvartanīkāle /",
        "root": false
      },
      {
        "original": "[459|06]\ntadānīṃ hi sarvasttvā evādharabhūmikāstaddhyānamutpādayanti /",
        "root": false
      },
      {
        "original": "[459|06-459|07]\nkṛtsnānāṃ dharmāṇāmudbhūtavṛttitvāt /",
        "root": false
      },
      {
        "original": "[459|07]\nkiyacciraṃ punarayaṃ saddharmaḥ sthāsyati /",
        "root": false
      },
      {
        "original": "[459|07-459|08]\nyatreme īdṛśānām dharmāṇāṃ prakārāḥ prajñāyante /",
        "root": false
      },
      {
        "original": "[459|09]\nsaddharmo dvividhaḥ śāsturāgamādhigamātmakaḥ /",
        "root": true
      },
      {
        "original": "[459|10]\ntatrāgamaḥ sūtravinayābhidharmā adhigamo bodhipakṣyā ityeṣa dvividhaḥ saddharmaḥ /",
        "root": false
      },
      {
        "original": "[459|11]\ndhātārastasya vaktāraḥ pratipattāra eva ca // VAkK_8.39 //",
        "root": true
      },
      {
        "original": "[459|12]\nāgamasya hi dhārayitāro vaktāraḥ /\nadhigamasya pratipattāraḥ /",
        "root": false
      },
      {
        "original": "[459|12-459|13]\nato yāvadete sthāsyanti tāvatsaddharma iti veditavyam /",
        "root": false
      },
      {
        "original": "[459|13]\nteṣāṃ tu varṣasahasra mavasthānamāhuḥ /",
        "root": false
      },
      {
        "original": "[459|14]\nadhigamasyaivam /\nāgamasya tu bhūyāṃsaṃ kālamityapare /",
        "root": false
      },
      {
        "original": "[459|15]\nyo 'yamiha śāstre 'bhidharma uktaḥ kimeṣa eva śāstrābhidharmo deśitaḥ /",
        "root": false
      },
      {
        "original": "[459|16-459|19]\nkāśmīravaibhāṣikanītisiddhaḥ prāyo mayā 'yaṃ kathito 'bhidharmaḥ /\nyaddurgṛhītaṃ tadihāsmadāgaḥ saddharmanītau manayaḥ pramāṇam // VAkK_8.40 //",
        "root": true
      },
      {
        "original": "[460|01-460|02]\nprāyeṇa hi kāśmīravaibhāṣikāṇāṃ nītyādisiddha eṣo 'smābhirabidharma ākhyātaḥ /",
        "root": false
      },
      {
        "original": "[460|02]\nyadatrāsmābhirdurgṛhītaṃ so 'smākamaparādhaḥ /",
        "root": false
      },
      {
        "original": "[460|02-460|03]\nsaddharmanītau tu punarbuddhā eva pramāṇaṃ buddhaputrāśca /",
        "root": false
      },
      {
        "original": "[460|04-460|07]\nnimīlite śāstari lokacakṣuṣi kṣayaṃ gate sākṣijane ca bhūyasā /\nadṛṣṭatattvairniravagrahaiḥ kṛtaṃ kutārkikaiḥ śāsanametadākulam // VAkK_8.41 //",
        "root": true
      },
      {
        "original": "[460|07-460|11]\ngate 'tha śāntiṃ paramāṃ svayaṃbhuvi svayaṃbhuvaḥ śāsanadhurdhareṣu ca /\njagatyanāthe gunaghātibhirmataiḥ niraṅkuśaiḥ svairamihādya caryate // VAkK_8.42 //",
        "root": true
      },
      {
        "original": "[460|12-460|13]\niti kaṇṭhagataprāṇaṃ viditvā śāsanaṃ muneḥ /\nbalakālaṃ malānāṃ ca na pramādyaṃ mumukṣubhiḥ // VAkK_8.43 //",
        "root": true
      },
      {
        "original": "=====================================================================",
        "root": false
      },
      {
        "original": "[460|14]\n// abhidharmakośabhāṣye samāpattīnirdeśo nāmāṣṭamakośasthānamiti //",
        "root": false
      }
    ]
  }
]
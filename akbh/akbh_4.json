[
  {
    "sectionTitle": "caturthaṃ kośasthānam",
    "sentences": [
      {
        "original": "=====================================================================",
        "root": false
      },
      {
        "original": "[192|02]\noṃ namo buddhāya /",
        "root": false
      },
      {
        "original": "[192|03]\natha yadetatsattvabhājanalokasya bahudhā vaicitryamukta tat kena kṛtam /",
        "root": false
      },
      {
        "original": "[192|03-192|04]\nna khalu kenacidbuddhipūrvakaṃ kṛtam /",
        "root": false
      },
      {
        "original": "[192|04]\nkiṃ tarhi /\nsattvānāṃ",
        "root": false
      },
      {
        "original": "[192|05]\nkarmajaṃ lokavaicitryaṃ",
        "root": true
      },
      {
        "original": "[192|06-192|07]\nyadi karmajaṃ kasmātsattvānāṃ karmabhiḥ kuṅkumacandanādayo ramyatarā jāyante na teṣāṃ śarīrāṇi /",
        "root": false
      },
      {
        "original": "[192|07-192|08]\nkarmāṇyeva tānyevañjātīyāti vyābhiśrakāriṇāṃ sattvānāṃ yadāśrayāśca vraṇabhūtā jāyante bhogāśca ramyāstatpratīkārabhūtāḥ /",
        "root": false
      },
      {
        "original": "[192|08-192|09]\navyāmiśrakāriṇāṃ tu devānāmubhaye 'pi ramyāḥ /",
        "root": false
      },
      {
        "original": "[192|09]\nkiṃ punastatkarmetyāha",
        "root": false
      },
      {
        "original": "[192|10]\ncetanā tatkṛtaṃ ca tat /",
        "root": true
      },
      {
        "original": "[192|11]\nsūtra uktaṃ \"dve karmaṇī cetanā karma cetayitvā ce\"ti /",
        "root": false
      },
      {
        "original": "[192|11-192|12]\nyattaccetayitvā cetanākṛṭaṃ ca tat /",
        "root": false
      },
      {
        "original": "[192|12]\nte ete dve karmaṇī trīṇi bhavanti /\nkāyavāṅmanaskarmāṇi /",
        "root": false
      },
      {
        "original": "[192|12-192|13]\nkathameṣāṃ karmaṇāṃ vyavasthānam /",
        "root": false
      },
      {
        "original": "[192|13]\nkimāśrayataḥ āhosvit svabhāvataḥ samutthānato vā /",
        "root": false
      },
      {
        "original": "[192|13-192|14]\nāśrayataścedekaṃ kāyakarma prāpnoti /",
        "root": false
      },
      {
        "original": "[192|14]\nsarveṣāṃ kāyāśritatvāt svabhāvataścedvākkarmaikaṃ prāpnoti /",
        "root": false
      },
      {
        "original": "[192|15]\nvacasaḥ karmasvabhāvatvāt /\nsamutthānataścenmanaskarmaikaṃ prāpnoti /",
        "root": false
      },
      {
        "original": "[192|15-192|16]\nsarveṣāṃ manaḥ samutthitatvāt /",
        "root": false
      },
      {
        "original": "[192|16]\nyathākramaṃ tribhiḥ kāraṇaistrayāṇāmiti vaibhāṣikāḥ /\ntatra punaḥ",
        "root": false
      },
      {
        "original": "[192|17]\ncetanā mānasaṃ karma",
        "root": true
      },
      {
        "original": "[192|18]\ncetanā manaskarme ti veditavyam /",
        "root": false
      },
      {
        "original": "[192|19]\ntajjaṃ vākkāyakarmaṇī // VAkK_4.1 //",
        "root": true
      },
      {
        "original": "[192|20]\nyattaccetanājanitaṃ cetayitvā karmetyuktaṃ kāyavākkarmaṇī te veditavye /",
        "root": false
      },
      {
        "original": "[192|21]\nte tu vijñaptyavijñaptī",
        "root": true
      },
      {
        "original": "[192|22]\nte tu kāyavākkarmaṇī pratyekaṃ vijñaptyavijñaptisvabhāve veditavye /\ntatra tu",
        "root": false
      },
      {
        "original": "[192|23]\nkāyavijñaptiriṣyate /",
        "root": true
      },
      {
        "original": "[192|24]\nsaṃsthānaṃ",
        "root": true
      },
      {
        "original": "[192|25]\ncittavaśena kāyasya tathā tathā saṃsthānaṃ kāyavijñaptiḥ /\ngatirityapare /",
        "root": false
      },
      {
        "original": "[192|25-192|26]\nprasyandamānasya hi kāyakarma no 'prasyandamānasyeti /",
        "root": false
      },
      {
        "original": "[192|26]\nta ucyante",
        "root": false
      },
      {
        "original": "[193|01]\nna gatiryasmātsaṃskṛtaṃ kṣaṇikaṃ",
        "root": true
      },
      {
        "original": "[193|02]\nko 'yaṃ kṣaṇo nāma /\nātmalābho 'nantravināśī /\nso 'syāstīti kṣaṇikam /",
        "root": false
      },
      {
        "original": "[193|03]\ndaṇḍakavat /\nsarva hi saṃskṛtamātmalābhā dūrdhvaṃ na bhavatīti yatraiva jātaṃ tatraiva dhvasyate /",
        "root": false
      },
      {
        "original": "[193|04]\ntasyāyuktā deśāntarasaṃkrāntiḥ /\ntasmānna gatiḥ kāyakarma /",
        "root": false
      },
      {
        "original": "[193|04-193|05]\nsyādetadeva yadi sarvasya ṣkṇikatvaṃ sidhyet /",
        "root": false
      },
      {
        "original": "[193|05]\nsiddhamevaitat viddhi /\nkutaḥ /\nsaṃskṛtasyāvaśyaṃ /",
        "root": false
      },
      {
        "original": "[193|06]\nvyayāt // VAkK_4.2 //",
        "root": true
      },
      {
        "original": "[193|07]\nakasmiko hi bhāvānāṃ vināśaḥ /\nkiṃ kāraṇam /\nkāryasya hi kāraṇaṃ bhavati /",
        "root": false
      },
      {
        "original": "[193|08]\nvanāśaścābhāvaḥ /\nyaścābhāvastasya kiṃ kartavyam /",
        "root": false
      },
      {
        "original": "[193|08-193|09]\nso 'sāvākasmikok vināśo yadi bhāvasyotpannamātrasya na syāt paścādapi na syādbhāvasya tulyatvāt /",
        "root": false
      },
      {
        "original": "[193|09-193|10]\ntathānyathībhūtaḥ /",
        "root": false
      },
      {
        "original": "[193|10]\nna yuktaṃ tasyaiva /\nnyathātvam /\nna hi sa eva tasmādvilakṣaṇo yujyate /",
        "root": false
      },
      {
        "original": "[193|10-193|11]\ndṛṣṭo vai kāṣṭhādīnāmagnyādisaṃyogādvināśaḥ /",
        "root": false
      },
      {
        "original": "[193|11-193|12]\nna ca dṛṣṭādgariṣṭhaṃ pramāṇamastīti /",
        "root": false
      },
      {
        "original": "[193|12-193|13]\nna ca sarvasyākasmiko vināśaḥ kathaṃ tāvat bhavān kāṣṭhādīnāmagnyādisaṃyogādvināśaṃ paśyāmīti manyate /",
        "root": false
      },
      {
        "original": "[193|13]\nteṣāṃ punaradarśanāt /",
        "root": false
      },
      {
        "original": "[193|13-193|14]\nsaṃpradhāryaṃ tāvadetat /",
        "root": false
      },
      {
        "original": "[193|14-193|15]\nkimagnisaṃyogātkāṣṭhādayo vinaṣṭā ato na dṛśyante utāho svayaṃ vinaṣṭā anye ca punarnotpannā ato na dṛśyante /",
        "root": false
      },
      {
        "original": "[193|15-193|16]\nyathā vāyusaṃyogātpradīpaḥ pāṇisaṃyogādghaṇṭāśabda iti /",
        "root": false
      },
      {
        "original": "[193|16]\ntasmādanumānasādhyo 'yamarthaḥ /\nkiṃ punaratrānumānam /",
        "root": false
      },
      {
        "original": "[193|16-193|17]\nuktaṃ tāvat akāryatvādabhāvasyeti /",
        "root": false
      },
      {
        "original": "[193|17]\npunaḥ",
        "root": false
      },
      {
        "original": "[193|18]\nna kasyacidahetoḥ syāt",
        "root": true
      },
      {
        "original": "[193|19]\nyadi vināśo hetusāmānyānna kasyacidahetukaḥ syādutpādavat /",
        "root": false
      },
      {
        "original": "[193|19-193|20]\nkṣaṇikānāṃ ca buddhiśabdārciṣāṃ dṛṣṭa ākasmiko vināśa iti nāyaṃ hetumapekṣate /",
        "root": false
      },
      {
        "original": "[193|20-193|21]\nyastu manyate buddhyantarādbuddhervināśaḥ śabdāntarācchabdasyeti /",
        "root": false
      },
      {
        "original": "[193|21]\ntadayuktam /\nbuddhyorasamavadhānāt /",
        "root": false
      },
      {
        "original": "[193|21-193|22]\nna hi śaṃsayaniścayajñānayoryuktaṃ samavadhānaṃ sukhaduḥkhayo rāgadveṣayorvā /",
        "root": false
      },
      {
        "original": "[193|22-193|24]\nyadā ca paṭubuddhiśabdānantaramapaṭubuddhiśabdāvutpadyete tadā kathamapaṭuḥ samānajātīyo dharmaḥ paṭīyāṃsaṃ hiṃsyāt /",
        "root": false
      },
      {
        "original": "[193|24-193|25]\nantyayośca kathaṃ yo 'pyarciṣāmavasthānahetvabhāvāddharmādharmavaśādvā vināśaṃ manyate tadapyayuktam /",
        "root": false
      },
      {
        "original": "[193|25]\nna hyabhāvaḥ kāraṇaṃ bhavitumarhati /",
        "root": false
      },
      {
        "original": "[193|25-193|26]\nna cāpyutpādavināśahetvordharmārdharmayoḥ kṣaṇe kṣaṇe vṛttilābhapratibandhau bhavitumarhataḥ /",
        "root": false
      },
      {
        "original": "[193|27]\nsakyaṣcaiṣa kāraṇa parikalpaḥ sarvatra samskṛte kartumityalaṃ vivādena /",
        "root": false
      },
      {
        "original": "[194|01-194|02]\nyadi ca kāṣṭhādīnāmagnyādisaṃyogahetuko vināśaḥ syādevaṃ sati pākajānāṃ guṇānāṃ pakvataratamotpattau",
        "root": false
      },
      {
        "original": "[194|03]\nhetuḥ syācca vināśakaḥ /",
        "root": true
      },
      {
        "original": "[194|04]\nhetureva ca vināśakaḥ syāt /\nkathaṃ kṛtvā /",
        "root": false
      },
      {
        "original": "[194|04-194|06]\nghāsādyagnisaṃbandhā guṇāḥ pākajā utpannāstata eva tādṛśādvā punaḥ pakvataratamotpattau teṣāṃ vināśa iti hetureva teṣāṃ vināśakaḥ syāddhetvaviśiṣṭo vā /",
        "root": false
      },
      {
        "original": "[194|06-194|07]\nna ca yuktaṃ yata eva tādṛśāddvā teṣāṃ bhāvastata eva tādṛśācca teṣāṃ punarabhāva iti /",
        "root": false
      },
      {
        "original": "[194|07-194|08]\njvālāntareṣu tāvaddhetubhedakalpanāṃ parikalpeyuḥ /",
        "root": false
      },
      {
        "original": "[194|08-194|09]\nkṣarahimaśuktasūryodakabhūmisaṃbandhāttu pākajaviśeṣotpattau kāṃ kalpanāṃ kalpayeyuḥ /",
        "root": false
      },
      {
        "original": "[194|09-194|10]\nyattarhyāpaḥ kvāthyamānāḥ kṣīyante kiṃ tatrāgnisaṃyogāḥ kurvanti /",
        "root": false
      },
      {
        "original": "[194|10-194|11]\ntejodhātuṃ prabhāvato vardhayanti yasya prābhāvādapāṃ saṃghātaḥ kṣāmakṣāmo jāyate yāvadatikṣāmatāṃ gato 'nte na punaḥ saṃtānaṃ saṃtanoti /",
        "root": false
      },
      {
        "original": "[194|11-194|12]\nidamatrāgnisaṃyogāḥ kurvanti /",
        "root": false
      },
      {
        "original": "[194|12-194|14]\ntasmānnāsti bhāvānāṃ vināśahetuḥ svayameva tu bhaṅguratvādvinaśyanta utpannamātrā vinaśyantīti siddha eṣāṃ kṣaṇabhaṅgaḥ kṣaṇabhaṅgācca gatyabhāvaḥ /",
        "root": false
      },
      {
        "original": "[194|14]\ngatyabhimānastu deśāntareṣu nirantarotpattau tṛṇajvālāvat /",
        "root": false
      },
      {
        "original": "[194|15]\ngatyabhāve ca \"saṃsthānaṃ kāyavijñapti\"riti siddham /",
        "root": false
      },
      {
        "original": "[194|15-194|16]\nnāsti saṃsthānaṃ dravyata iti sautrāntikāḥ /",
        "root": false
      },
      {
        "original": "[194|16]\nekadiṅmukhe hi bhūyasi varṇa utpanne dīrghaṃ rūpamiti prajñapyate /",
        "root": false
      },
      {
        "original": "[194|16-194|17]\ntamevāpekṣyālpīyasi hrasvamiti /",
        "root": false
      },
      {
        "original": "[194|17]\ncaturdiśaṃ bhūyasi caturasramiti /",
        "root": false
      },
      {
        "original": "[194|17-194|27]\nsarvatra same vṛttamiti /",
        "root": false
      },
      {
        "original": "[194|18]\nevaṃ sarvam /",
        "root": false
      },
      {
        "original": "[194|18-194|19]\ntadyathā 'lātamekasyāṃ diśi deśāntareṣvanantareṣu nirantaramāśu dṛśyamānaṃ dīrghamiti pratīyate sarvato dṛśyamānaṃ maṇḍalamiti /",
        "root": false
      },
      {
        "original": "[194|19-194|20]\nna tu khalu jātyantaramasti saṃsthānam /",
        "root": false
      },
      {
        "original": "[194|20]\nyadi hi syāt\n[194|21]\ndvigrāhyaṃ syāt",
        "root": true
      },
      {
        "original": "[194|22-194|23]\ncakṣuṣā hi dṛṣṭvā dīrghamityavasīyate kāyendriyeṇāpi spṛṣṭveti dvābhyāmasya grahaṇaṃ prāpnuyāt /",
        "root": false
      },
      {
        "original": "[194|23]\nna ca rūpāyatanasya dvābhyāṃ grahaṇamasti /",
        "root": false
      },
      {
        "original": "[194|23-194|24]\nyathā vā spraṣṭavye dīrghādigrahaṇaṃ tathā varṇe saṃbhāvyatām /",
        "root": false
      },
      {
        "original": "[194|24]\nsmṛtimātraṃ tatra spraṣṭavyasāhacaryāt bhavati /",
        "root": false
      },
      {
        "original": "[194|24-194|25]\nsa tu sāhacaryāt bhavati na tu sākṣāt grahaṇam /",
        "root": false
      },
      {
        "original": "[194|25-194|26]\nyathā 'gnirūpaṃ dṛṣṭvā tasyoṣṇatāyāṃ smṛtirbhavati puṣpagandhaṃ ca ghrātvā tadvarṇa iti /",
        "root": false
      },
      {
        "original": "[194|26-195|01]\nyuktamatrāvyabhicāratvādanyenānyasya smaraṇaṃ natu kiñcit spraṣṭavyaṃ kvacit saṃsthāne niyataṃ yatastatra smaraṇaṃ niyamena syāt /",
        "root": false
      },
      {
        "original": "[195|01-195|02]\nathāsatyapi sāhacaryaniyame saṃsthānasmaraṇaṃ niyamena syāt /",
        "root": false
      },
      {
        "original": "[195|02]\nvarṇe 'pi syāt varṇavaddhā saṃsthāne 'pyaniyamena syāt /",
        "root": false
      },
      {
        "original": "[195|02-195|03]\nnacaivaṃ bhavati /",
        "root": false
      },
      {
        "original": "[195|03]\nayuktamasya spraṣṭavyātsmaraṇaṃ /",
        "root": false
      },
      {
        "original": "[195|03-195|04]\ncitrāstaraṇevā 'nekavarṇasaṃsthāne darśanādbahūnāmaikadeśyaṃ prāpnuyāt /",
        "root": false
      },
      {
        "original": "[195|04]\ntaccāyīuktaṃ varṇavat /",
        "root": false
      },
      {
        "original": "[195|04-195|05]\ntasmānnāsti dravyataḥ saṃsthānam /",
        "root": false
      },
      {
        "original": "[194|06]\nyaccāpi kiñcit sapratighaṃ rūpamasti tadavaśyaṃ paramāṇau vidyate /",
        "root": false
      },
      {
        "original": "[195|07]\nna cāṇau tat",
        "root": true
      },
      {
        "original": "[195|08]\nna ca saṃsthānaṃ paramāṇau vidyate dīrghādi /",
        "root": false
      },
      {
        "original": "[195|08-195|09]\ntasmādbahuṣveva tathā saṃniviṣṭeṣu dīrghādiprajñaptiḥ /",
        "root": false
      },
      {
        "original": "[195|09-195|10]\natha mattaṃ saṃsthānaparamāṇava eva tathā saṃniviṣṭā dīrghādisaṃjñāṃ labhanta iti /",
        "root": false
      },
      {
        "original": "[195|10]\nso 'yaṃ kevalaḥ pakṣapātasteṣāmasiddhatvāt /",
        "root": false
      },
      {
        "original": "[195|10-195|11]\nsiddhasvalakṣāṇānāṃ hi teṣāṃ saṃcayo yujyate /",
        "root": false
      },
      {
        "original": "[195|11]\nna ca saṃsthānāvayavānāṃ varṇādivat svabhāvaḥ siddha iti kuta eṣāṃ saṃcayaḥ /",
        "root": false
      },
      {
        "original": "[195|12]\nyattarhi varṇaścābhinno bhavati saṃsthānaṃ ca bhinnaṃ dṛśyate mṛdbhājanānām /",
        "root": false
      },
      {
        "original": "[195|12-195|14]\nnanu coktaṃ yathā kṛtvā varṇe dīrghādisaṃjñā prajñapyate tathā ca pipīlikādīnāmabhede paṅkticakrādīnāṃ bhedaḥ prajñāyate tathā saṃsthānasyāpi /",
        "root": false
      },
      {
        "original": "[195|14-195|16]\nyattarhi tamapi dūrādvā varṇamapaśyantaḥ sthāṇvādīnāṃ dairghyādīni paśyanti varṇameva te tatrāvyaktaṃ dṛṣṭvā dīrghādiparikalpaṃ kurvanti /",
        "root": false
      },
      {
        "original": "[195|16]\npaṅktisenāparikalpavat /\nitthaṃ caitadevam /",
        "root": false
      },
      {
        "original": "[195|17]\nyatkadācidanirdhāryamāṇaparicchedaṃ saṃghātamātramavyaktaṃ dṛśyate kimapyetaditi /",
        "root": false
      },
      {
        "original": "[195|18-195|19]\nathedānīṃ kāyasya gatiṃ nirākṛṭya samsthānaṃ ca tatra bhavantaḥ sautrāntikāḥ kāṃ kāyavijñarptiṃ prajñapayanti /",
        "root": false
      },
      {
        "original": "[195|19]\nsaṃsthānameva hi te kāyavijñarpti prajñapayanti /\nnatu punardravyataḥ /",
        "root": false
      },
      {
        "original": "[195|20]\ntāṃ ca prajñapayantaḥ kathaṃ kāyakarma prajñapayanti /",
        "root": false
      },
      {
        "original": "[195|20-195|21]\nkāyādhiṣṭhānaṃ karma kāyakarma yā cetanā kāyasya tatra tatra praṇetrī /",
        "root": false
      },
      {
        "original": "[195|21]\nevaṃ vāṅmanaskarmaṇī api yathāyogaṃ veditavye /",
        "root": false
      },
      {
        "original": "[195|22-195|23]\nyattarhi \"cetanā karma cetayitvā ce\"tyuktaṃ saṃkalpacetanā pūrvaṃ bhavatyevaṃ saṃkalpacetanā pūrvaṃ bhavatyevaṃ caivaṃ ca kariṣyāmīti /",
        "root": false
      },
      {
        "original": "[195|23]\ntathā cetayitvā paścāt kriyā cetanotpadyate /",
        "root": false
      },
      {
        "original": "[195|23-195|24]\nyayā kāyaḥ preryate sā 'sau cetayitvā karmetyucyate /",
        "root": false
      },
      {
        "original": "[195|24-195|25]\nevaṃ tarhi vijñaptyabhāvādavijñaptirapi kāmāvacarī nāstīti mahānto doṣā anuṣajyante /",
        "root": false
      },
      {
        "original": "[195|25-195|26]\nanuṣaṅgānāṃ punaḥ pratyanuṣaṅgā bhaviṣyanti /",
        "root": false
      },
      {
        "original": "[195|26-195|27]\nyadi tasmādeva kāyakarmasaṃśabditāccetanāviśeṣādavijñaptiḥ syāt /",
        "root": false
      },
      {
        "original": "[195|27-195|28]\ncittānuparivartinī syātsamāhitavijñaptivat nai vaṃ bhaviṣyati /",
        "root": false
      },
      {
        "original": "[195|28]\ncetanāviśeṣeṇa tadākṣpaviśeṣāt /",
        "root": false
      },
      {
        "original": "[195|28-196|01]\nsā 'pi ca vijñaptiḥ satī tadākṣepe cetanāyā balaṃ nibhālayate /",
        "root": false
      },
      {
        "original": "[196|01]\njaḍatvāt /",
        "root": false
      },
      {
        "original": "[196|01-196|02]\ndravyameva tu saṃsthānaṃ vaibhāṣikā varṇayanti saṃsthānātmikāṃ tu kāyavijñaptim /",
        "root": false
      },
      {
        "original": "[196|03]\nvāgvijñaptistu vāgdhvaniḥ // VAkK_4.3 //",
        "root": true
      },
      {
        "original": "[196|04]\nvāksvabhāvo yaḥ śabdaḥ saiva vāgvijñaptiḥ /\navijñaptiḥ pūrvamevoktā /",
        "root": false
      },
      {
        "original": "[196|04-196|05]\nsā 'pi dravyato nāstīti sautrāntikāḥ /",
        "root": false
      },
      {
        "original": "[196|05]\nabhyupetyākaraṇamātratvāt /",
        "root": false
      },
      {
        "original": "[196|05-196|06]\natītānyapi mahābhūtānyupādāya prajñaptesteṣāṃ cāvidyamānasvabhāvatvādrūpalakṣaṇābhāvācca /",
        "root": false
      },
      {
        "original": "[196|06-196|07]\nastīti vaibhāṃṣikāḥ /",
        "root": false
      },
      {
        "original": "[196|07]\nkathaṃ jñāyate /",
        "root": false
      },
      {
        "original": "[196|08]\ntrividhāmalarūpoktivṛddhyakurvatpathādibhiḥ /",
        "root": true
      },
      {
        "original": "[196|09]\ntrividhaṃ rūpamuktaṃ sūtre /\n\"tribhiḥ sthānai rūpasya rūpasaṃgraho bhavati /",
        "root": false
      },
      {
        "original": "[196|09-196|10]\nasti rūpaṃ sanidarśanaṃ sapratigham /",
        "root": false
      },
      {
        "original": "[196|10]\nasti rūpamanidarśanaṃ sapratigham /",
        "root": false
      },
      {
        "original": "[196|10-196|11]\nasti rūpamanidarśanamapratighami\"ti /",
        "root": false
      },
      {
        "original": "[196|11]\nanāsravaṃ ca bhagavatā rūpamuktam /\n\"anāsravāḥ dharmāḥ katame /",
        "root": false
      },
      {
        "original": "[196|12-196|13]\nyasmin rūpe 'tītānāgatapratyutpanno notpadyate 'nunayo vā pratigho vā yāvadyasminvijñāne /",
        "root": false
      },
      {
        "original": "[196|13]\nima ucyante 'nāsravā dharmā\" iti /",
        "root": false
      },
      {
        "original": "[196|13-196|14]\nna cā vijñaptiṃ virahayyāsti rūpamanidarśanamapratighaṃ nāpyanā sravam /",
        "root": false
      },
      {
        "original": "[196|14]\nvṛddhirapi coktā /",
        "root": false
      },
      {
        "original": "[196|14-196|17]\n\"ebhiḥ saptabhiraupadhikaiḥ puṇyakriyāvastubhiḥ samanvāgatasya śrāddhasya kulaputrasya kuladuhiturvā carato vā svapato vā tiṣṭhato vā jāgrato vā satatasamitamabhivardhata eva puṇyamupajāyata eva puṇyam /",
        "root": false
      },
      {
        "original": "[196|17]\nevaṃ niraupadhikairi\"ti //",
        "root": false
      },
      {
        "original": "[196|17-196|18]\nna cāvijñaptimantareṇānyamanaso 'pti puṇyasyābhivṛddhiryujyate /",
        "root": false
      },
      {
        "original": "[196|18-196|19]\nakurvataśca svayaṃ paraiḥ kārayataḥ karmapathā na sidhyeyurasatyāmavijñaptau /",
        "root": false
      },
      {
        "original": "[196|19]\nnahyājñāpanavijñaptiḥ maulaḥ karmapatho yujyate /",
        "root": false
      },
      {
        "original": "[196|20]\ntasya karyaṇo 'kṛtatvāt /\nkṛte 'pi ca tasyāḥ svabhāvaviśeṣāditi /",
        "root": false
      },
      {
        "original": "[196|20-196|22]\nuktaṃ ca bhagavatā \"dharmā bhikṣavo bāhyamāyatanamekādaśabhirāyatanairasaṃgṛhītamanidarśanamapratighami\"ti /",
        "root": false
      },
      {
        "original": "[196|22]\nna tvarūpītyuktam /",
        "root": false
      },
      {
        "original": "[196|22-196|23]\ntatra kiṃ prayojanaṃ syādyadi dharmāyatanāntargatamavijñaptirūpaṃ naśyeta /",
        "root": false
      },
      {
        "original": "[196|23]\naṣṭāṅgaśca mārgo na syādavijñaptimantareṇa /",
        "root": false
      },
      {
        "original": "[196|23-196|24]\nsamāpannasya samyagvākkarmāntājīvānāmayogāt /",
        "root": false
      },
      {
        "original": "[196|24-196|26]\nyattarhīdamuktaṃ \"tasyaivaṃ jānata evaṃ paśyataḥ samyagdṛṣṭirbhāvanāparipūriṃ gacchati samyak saṃkalpaḥ samyak vyāyāmaḥ samyak smṛtiḥ samyak samādhiḥ /",
        "root": false
      },
      {
        "original": "[196|26-196|27]\npūrvameva cāsya samyak vāvakrmāntājīvāḥ pariśuddhā bhavanti paryavadātā\" iti /",
        "root": false
      },
      {
        "original": "[196|27-196|28]\nlaukikamārgavairāgyaṃ pūrvakṛtamabhisaṃdhāyaitaduktam /",
        "root": false
      },
      {
        "original": "[196|28-197|01]\nprātimokṣasaṃvaraścapi na syādasatyāmavijñaptau /",
        "root": false
      },
      {
        "original": "[197|01-197|02]\nna hi samādānādurdhvaṃ tadasti yenānyamanasko 'pyayaṃ bhikṣuḥ syāt bhikṣuṇī veti /",
        "root": false
      },
      {
        "original": "[197|02]\nsetuśca sūtre viraktiruktā /\ndauḥśīlyavivandhatvāt /",
        "root": false
      },
      {
        "original": "[197|02-197|03]\nna vā bhavantī seturbhavitumarhatītyastyevāvijñaptiḥ /",
        "root": false
      },
      {
        "original": "[197|03-197|04]\natra sautrāntikā āhuḥ bahvapyetaccitramapyetat /",
        "root": false
      },
      {
        "original": "[197|04]\nnaivaṃ tvetat /\nkiṃ kāraṇam /\nyat tāvaduktaṃ \"trividharūpokteri\" ti /",
        "root": false
      },
      {
        "original": "[197|04-197|05]\ntatra yogācārā upadiśanti /",
        "root": false
      },
      {
        "original": "[197|05]\ndhyāyināṃ samādhiviṣayo rūpaṃ samādhiprabhāvādutpadyate /",
        "root": false
      },
      {
        "original": "[197|06]\ncakṣurindriyāviṣayatvāt anidarśanam /\ndeśānāvaraṇatvādapratighamiti /\natha matam /",
        "root": false
      },
      {
        "original": "[197|07]\nkathamidānīṃ tat rūpam iti /\netadavijñaptau samānam /\n[197|07-197|08]\nyadapyuktamanāsravarūpokteriti tad eva samādhiprabhāvasaṃbhūtaṃ rūpamanāsrave samādhāvanāsravaṃ varṇayanti yogācārāḥ /",
        "root": false
      },
      {
        "original": "[197|09]\narhato yadrūpaṃ bāhyaṃ cetyapare /\nāsravāṇāmaniśrayatvāt /",
        "root": false
      },
      {
        "original": "[197|09-197|10]\nyattarhi sūtra uktaṃ \"sāsravā dharmāḥ katame /",
        "root": false
      },
      {
        "original": "[197|10]\nyāvadeva cakṣuryavadeva rūpāṇī\"ti vistaraḥ /",
        "root": false
      },
      {
        "original": "[197|10-197|11]\ntatra punarāsravāṇāmapratipakṣatvātsāsravamuktam /",
        "root": false
      },
      {
        "original": "[197|11]\nparyāyeṇa tarhi tadeva sāsravaṃ cānāsravaṃ ca syāt /\nkiṃ syāt /",
        "root": false
      },
      {
        "original": "[197|12]\nlakṣaṇasaṃkaraḥ syāt /",
        "root": false
      },
      {
        "original": "[197|12-197|13]\nyathā tat sāsravaṃ tathā na kadācidanāsravamiti ko 'tra saṃkaraḥ /",
        "root": false
      },
      {
        "original": "[197|13-197|15]\nyadi ca rūpāyatanādīni ekāntena sāsravāṇi syuriha sūtre kimartha viśeṣitāni syu\"ryāni rūpāṇi sāsravāṇi sopādānīyāni cetaḥkhilamrakṣavastvi\"ti vistaraḥ /",
        "root": false
      },
      {
        "original": "[197|15-197|19]\nyadapyuktaṃ \"puṇyābhivṛddhivacanāditi tatrāpi pūrvācāryā nirdiśanti \"dharmatā hyeṣā yathā dātṝṇāṃ dāyāḥ paribhujyante tathā tathā bhoktṝṇāṃ guṇaviśeṣādanugrahaviśeṣāccānyamanasāmapi dātṝṇāṃ tadālambanadānacetanā bhāvitāḥ saṃtatayaḥ sūkṣmaṃ pariṇāmaviśeṣaṃ prāpnuvanti yenāyatyāṃ bahutaraphalābhiniṣpattaye samarthā bhavanti /\"",
        "root": false
      },
      {
        "original": "[197|19-197|20]\n\"idamabhisaṃdhāyoktaṃ\" bhavedabhivardhata eva puṇyamupajāyata eva puṇyam iti /",
        "root": false
      },
      {
        "original": "[197|20-197|21]\natha mataṃ kathamidānīṃ saṃtānāntaraviśeṣādanyamanaso 'pi saṃtānāntarasya pariṇāmaḥ setsyatīti /",
        "root": false
      },
      {
        "original": "[197|21]\netadavijñaptau smānam /",
        "root": false
      },
      {
        "original": "[197|21-197|23]\nkathamidānīṃ saṃtānāntaraviśeṣātsaṃtānāntare dharmāntaramavijñaptiḥ setsyatīti nirūpadhikeṣvidānīṃ puṇyakriyāvastuṣu kathaṃ bhaviṣyatīti /",
        "root": false
      },
      {
        "original": "[197|23-197|24]\nabhikṣṇaṃ tadālambanacetanābhyāsātsvapneṣvapi tā anuṣaṅginyo bhavanti /",
        "root": false
      },
      {
        "original": "[197|24-197|25]\navijñaptivādinastu niraupadhike yatra vijñaptirnāsti tatra kathāmavijñaptiḥ syāt /",
        "root": false
      },
      {
        "original": "[197|25-197|26]\naupadhike 'pyabhīkṣaṇaṃ tadālambanecetanābhyāsādityapare /",
        "root": false
      },
      {
        "original": "[197|26-198|01]\nyattarhi sūtra uktaṃ \"yasyograbhikṣuḥ śīlavān kalyāṇadharmā piṇḍakaṃ paribhujyāpramāṇaṃ cetaḥsamārdhiṃ kāyena sākṣātkṛtvopasaṃpadya viharatyapramāṇastannidānadāyakasya dānapateḥ puṇyābhiṣyandaḥ kuśalābhiṣyandaḥ sukhāsvādadhāraḥ pratikāṅkṣitavya\" ityatra tadānīṃ dātuḥ kaścetanāviśeṣaḥ /",
        "root": false
      },
      {
        "original": "[198|01-198|02]\ntasmātsaṃtatipariṇāmaviśeṣa eva nyāyyaḥ /",
        "root": false
      },
      {
        "original": "[198|02-198|03]\nyadapyuktaṃ \"kārayataḥ kathaṃ karmapathāḥ setsyantī\"ti tatrāpyevaṃ varṇayanti /",
        "root": false
      },
      {
        "original": "[198|03-198|05]\ntatprayogeṇa pareṣāmupaghātaviśeṣātprayoktuḥ sūkṣmaḥ saṃtatipariṇāma viśeṣo jāyate yata āyatyāṃ samante 'pi bahutaraphalābhinirvarttanasamarthā bhavatīti svayamapi ca kurvataḥ kriyāphalaparisamāptāveṣa eva nyāyo veditavyaḥ /",
        "root": false
      },
      {
        "original": "[198|05-198|06]\nso 'sau saṃtatipariṇāmaviśeṣaḥ karmapatha ityākhyāyate /",
        "root": false
      },
      {
        "original": "[198|06]\nkārye kāraṇopacārāt /",
        "root": false
      },
      {
        "original": "[198|06-198|07]\nkāyikavācikatvaṃ tu tatkriyāphalatvādyathā vijñaptivādināmavijñapteriti /",
        "root": false
      },
      {
        "original": "[198|07-198|08]\nupātteṣu skandheṣu trikālayā cetanayā prāṇātipātāvadhvena spṛśyata iti bhadantaḥ /",
        "root": false
      },
      {
        "original": "[198|08-198|09]\nhaniṣyāmi hanmi hatamiti cāsya yadā bhavatīti /",
        "root": false
      },
      {
        "original": "[198|09]\nna tviyatā karmapathaḥ parisamāpyate /",
        "root": false
      },
      {
        "original": "[198|10]\nmā bhūdahate 'pi mātrādau hatābhimānināmānantaryaṃ karmeti /",
        "root": false
      },
      {
        "original": "[198|11]\nsvayaṃ tu ghnata etāvāṃścetanāsamudācāra ityayamatrābhiprāyo yuktarūpaḥ syāt /",
        "root": false
      },
      {
        "original": "[198|11-198|13]\nka idānīmeṣa pradveṣo yadavijñaptiḥ prakṣipyate saṃtatipariṇāmaviśeṣaścābhyupagamyate tathaivāprajñāyamānaḥ /",
        "root": false
      },
      {
        "original": "[198|13]\nna khalu kaścit pradveṣaḥ /",
        "root": false
      },
      {
        "original": "[198|13-198|14]\nkintu cittānvayakāyaprayogeṇa kriyāparisamāptau tābhyāṃ pṛthagbhūtaṃ dharmāntaraṃ prayojayiturutpadyata iti notpadyate paritoṣaḥ /",
        "root": false
      },
      {
        "original": "[198|15-198|16]\nyatkṛtaprayogasaṃbhūtā tu kriyāparisamāptistasyaiva tannimittaḥ saṃtatipariṇāmo bhavatīti bhavati paritoṣaḥ /",
        "root": false
      },
      {
        "original": "[198|16]\ncittacaitasaṃtānāccāyatyāṃ phalotpatteḥ /\nuktaṃ cātra /",
        "root": false
      },
      {
        "original": "[198|17]\nkimuktam /\n\"vijñaptyabhāvādi\"tyevamādi /\ntadabhāvādavijñapterabhāvaḥ /",
        "root": false
      },
      {
        "original": "[198|17-198|18]\nyadapyuktaṃ \"dharmāyatanasyārūpitvaṃ yasmānnoktami\"ti /",
        "root": false
      },
      {
        "original": "[198|18-198|19]\ntadyadevātra rūpamanidarśanamapratighaṃ coktaṃ tadevāstu dharmāyatanaparyāpannam /",
        "root": false
      },
      {
        "original": "[198|19]\nyadapyuktamaṣṭāṅga āryamārgo na syāditi /",
        "root": false
      },
      {
        "original": "[198|19-198|20]\naṅgaṃ tāvadācakṣva /",
        "root": false
      },
      {
        "original": "[198|20]\nkathaṃ mārgasamāpannasya samyagvākkarmāntājīvā bhavantīti /",
        "root": false
      },
      {
        "original": "[198|20-198|21]\nkimasau vācaṃ bhāṣyate kriyāṃ vā karoti cīvarādīn vā paryeṣate /",
        "root": false
      },
      {
        "original": "[198|21]\nnetyāha /\nkiṃ tarhi /",
        "root": false
      },
      {
        "original": "[198|22]\ntadrūpāmanāsravāmavijñaptiṃ pratilabhate /",
        "root": false
      },
      {
        "original": "[198|22-198|23]\nyasyāḥ pratilambhādvyutthito 'pi na punarmithyāvāgādiṣu pravartate samyagvāgādiṣu ca pravartate /",
        "root": false
      },
      {
        "original": "[198|23-198|24]\nato nimitte naimittikopacārādavijñaptau tadākhyā kriyate /",
        "root": false
      },
      {
        "original": "[198|24-198|27]\nyadyevamihāpyevaṃ kiṃ na gṛhyate mārgasamāpanno vināpyavijñaptyā tadrūpamāśayaṃ ca āśrayaṃ ca pratilabhate yasya pratilambhāt vyutthito 'pi na punarmithyāvāgādiṣu pravartate samyagvāgādiṣu ca pravartate /",
        "root": false
      },
      {
        "original": "[198|27-199|01]\nato nimitte naimittikopacāraṃ kṛtvā aṣṭau mārgāṅgāni vyavasthāpyanta iti /",
        "root": false
      },
      {
        "original": "[199|01]\naparastvāha /\ntadakriyāmātramatrāṅgamuktaṃ syāt /",
        "root": false
      },
      {
        "original": "[199|01-199|02]\nyadasāvāryamārgasāmarthyādakriyāniyamaṃ pratilabhate taccānāsravamārgasaṃniśrayalābhādanāsravaṃ syāt /",
        "root": false
      },
      {
        "original": "[199|02-199|03]\nnahi sarvatra dravyamanto dharmāḥ parisaṃkhyāyante /",
        "root": false
      },
      {
        "original": "[199|03-199|04]\ntadyāthā 'ṣṭau lokadharmāḥ lābho 'lābhaḥ yaśo 'yaśaḥ nindā praśaṃsā sukhaṃ duḥkhamiti /",
        "root": false
      },
      {
        "original": "[199|04]\nnacātra cīvarādīnāmalābho nāmāsti dravyāntaram /",
        "root": false
      },
      {
        "original": "[199|05-199|06]\nprātimokṣasaṃvaro 'pi syāt yayā cetanayā vidhipūrvaṃ kṛtvā 'bhyupagamaḥ pratiṣiddhātkarmaṇaḥ kāyavācau saṃvṛṇoti /",
        "root": false
      },
      {
        "original": "[199|06]\nanyacittona saṃvṛtaḥ syāditi cet /\nna /",
        "root": false
      },
      {
        "original": "[199|07-199|09]\ntadbhāvanayā kriyākāle smarataḥ tatpratyupasthānāt setubhāvo 'pi syādakriyāṃ pratijñāṃ saṃsmṛtya saṃsmṛtya lajjito dauḥśīlyākaraṇāt ityarthameva ca tasyāḥ samādānam /",
        "root": false
      },
      {
        "original": "[199|09-199|10]\nyadi punaravijñaptereva dauḥsīlyaṃ pratibadhnīyāt na kaścitmuṣitasmṛtiḥ śikṣāṃ bhindyāt /",
        "root": false
      },
      {
        "original": "[199|10-199|11]\nalaṃ vistareṇāstyeva dravyāntaramavijñaptirūpati vaibhāṣikāḥ /",
        "root": false
      },
      {
        "original": "[199|12-199|13]\nyadyasti tacca mahābhūtānyupādāyetyuktam tat kim vijñaptimahābhūtānyevopādāyāvijñaptirutpadyate athānyāni /",
        "root": false
      },
      {
        "original": "[199|13]\nanyānyeva sā mahābhūtānyupādāyotpadyate /",
        "root": false
      },
      {
        "original": "[199|14]\nna hi saiva sāmagrī sukṣmaphalā caudārikaphālā ca yujyate /",
        "root": false
      },
      {
        "original": "[199|14-199|15]\nkiṃ khalu yadātanī vijñaptistadātanānyeva sā mahābhūtānyupādāya vartate /",
        "root": false
      },
      {
        "original": "[199|15-199|16]\nsarvamupādāyarūpaṃ prāyeṇaivaṃ kiñcittu vartamānamanāgataṃ cātītāni mahābhūtānyupādāya /",
        "root": false
      },
      {
        "original": "[199|16]\nkiṃ punastaditi /",
        "root": false
      },
      {
        "original": "[199|17]\nkṣaṇādūrdhvamavijñaptiḥ kāmāptātītabhūtajā // VAkK_4.4 //",
        "root": true
      },
      {
        "original": "[199|18]\nprathamāt kṣaṇādūrdhvamavijñaptiḥ kāmāvacarī atītāni mahābhūtānyupādāyotpadyate /",
        "root": false
      },
      {
        "original": "[199|19]\ntānyasyā āśrayārthena bhavanti /\npratyutpannāni śarīramahābhūtāni saṃniśrayārthena /",
        "root": false
      },
      {
        "original": "[199|20]\npravṛtyanuvṛttikāraṇatvādyathākramam /",
        "root": false
      },
      {
        "original": "[199|20-199|21]\ncakrasyeva bhūmau saparivartamānasya pāṇyāvedhabhūmipradeśau /",
        "root": false
      },
      {
        "original": "[199|22]\natha kutastyāni mahābhūtānyupādāya kutastyaṃ kāyavākkarma /",
        "root": false
      },
      {
        "original": "[199|23]\nsvāni bhūtānyupādāya kāyavākkarma sāsravam /",
        "root": true
      },
      {
        "original": "[199|24-199|25]\nkāmāvacaraṃ kāyavākkarmaṃ kāmāvacarāṇyeva mahābhūtānyupādāya evaṃ yāvaccaturthadhyānabhūmikaṃ tadbhūmikānyevopādāya /",
        "root": false
      },
      {
        "original": "[199|26]\nanāsravaṃ yatra jātaḥ",
        "root": true
      },
      {
        "original": "[199|27-200|01]\nasravaṃ tu kāyavākkarma yasyāṃ bhūmau jātastadutpādayati tadbhūmikānyupādāya tadveditavyam /",
        "root": false
      },
      {
        "original": "[200|01]\ndhātvapatitatvādanāsravāṇāṃ ca bhūtānāmabhāvāttadvalena cotpatteḥ /",
        "root": false
      },
      {
        "original": "[200|02]\ntatra vijñaptyavijñaptyākhyakarmaṇī veditavye /",
        "root": false
      },
      {
        "original": "[200|03]\navijñaptiranupāttikā // VAkK_4.5 //",
        "root": true
      },
      {
        "original": "[200|04]\nnaiḥṣyandikī ca sattvākhyā",
        "root": false
      },
      {
        "original": "[200|05]\nkiñca",
        "root": false
      },
      {
        "original": "[200|06]\nniṣyandopāttabhūtajā /",
        "root": false
      },
      {
        "original": "[200|07]\nnaiḥṣyandikānyeva bhūtānyupādāya cittacaittāni copādāyāvijñaptirbhavati /",
        "root": false
      },
      {
        "original": "[200|07-200|08]\nasamāhitabhūmikāyā eṣa prakāraḥ /",
        "root": false
      },
      {
        "original": "[200|09]\nsamādhijaupacayikānupātābhinnabhūtajā // VAkK_4.6 //",
        "root": true
      },
      {
        "original": "[200|10]\ndhyānānāsravasaṃvarāvijñaptiḥ samādhijā /",
        "root": false
      },
      {
        "original": "[200|10-200|12]\nsā samādhisaṃbhūtānyaupacayikānyanupātāni ca mahābhūtānyupādāyotpadyate abhinnāni ca yānyeva ca bhūtānyupādāya prāṇātipātādviratirutpadyate tānyeva yāvat saṃbhinnapralāpāt /",
        "root": false
      },
      {
        "original": "[200|12]\nkiṃ kāraṇam /",
        "root": false
      },
      {
        "original": "[200|13]\ncittavat bhūtābhedāt /\n[200|13-200|14]\nprātimokṣasaṃvare tvanyānyāni mahābhūtānyupādāya saptāvijñaptayo bhavanti /",
        "root": false
      },
      {
        "original": "[200|14]\nvijñaptistu naiḥṣyandikī /\nupāttā tu kāyikī /",
        "root": false
      },
      {
        "original": "[200|14-200|16]\nkiṃ punariyaṃ vijñaptirutpadyamānā pūrvakasya saṃsthānasya saṃtānaṃ bādhitvotpadyate utāho na /",
        "root": false
      },
      {
        "original": "[200|16]\nkiñcātaḥ yadi bādhitvotpadyate /\nna /",
        "root": false
      },
      {
        "original": "[200|16-200|17]\nvipākarūpasyocchinnasya punaḥ pravandhādavaibhāṣikīyaṃ prāpnoti /",
        "root": false
      },
      {
        "original": "[200|17]\nathābādhitvā /",
        "root": false
      },
      {
        "original": "[200|17-200|18]\nkathamekasminbhūtasaṃghāte saṃsthānadvayaṃ sidhyati /",
        "root": false
      },
      {
        "original": "[200|18-200|19]\nanyānyeva tāni naiḥṣyandikāni tadānīmupajāyante yānyupādāya vijñaptirbhavati /",
        "root": false
      },
      {
        "original": "[200|19-200|20]\nevaṃ tarhi yadyadevāṅgaṃ niśrityotpadyate vijñaptistena tenāṅgena mahīyasā bhavitavyam /",
        "root": false
      },
      {
        "original": "[200|20]\ntanmahābhūtairabhivyāpanāt /",
        "root": false
      },
      {
        "original": "[200|20-200|21]\nanabhivyāpane ca punaḥ kathaṃ kṛtsnāṅgena vijñapayet /",
        "root": false
      },
      {
        "original": "[200|21]\nśuṣiratvāt kāyasyāsti teṣāmavakāśaḥ /",
        "root": false
      },
      {
        "original": "[200|22]\ntat khalvetat karma paryāyeṇa dvividhaṃ trividhaṃ pañcavidhaṃ cottam /",
        "root": false
      },
      {
        "original": "[200|22-200|23]\ncetanā cetayitvā ceti /",
        "root": false
      },
      {
        "original": "[200|23]\ncetayitvā punardvidhā /\nkāyavākkarma cetanā ca /",
        "root": false
      },
      {
        "original": "[200|23-200|24]\nkāyakarma punaḥ dvividhaṃ vijñaptyākhyamavijñaptyākhyaṃ ca /",
        "root": false
      },
      {
        "original": "[200|24-200|25]\nevaṃ vākkarma cetanā ceti pañcavidhaṃ bhavati /",
        "root": false
      },
      {
        "original": "[200|25]\ntatra punaravijñaptirdvidhā /\nkuśalā 'kuśalā ca /",
        "root": false
      },
      {
        "original": "[200|26]\nnāvyākṛtāstyavijñaptiḥ",
        "root": true
      },
      {
        "original": "[200|27]\nkiṃ kāraṇam /",
        "root": false
      },
      {
        "original": "[200|27-200|28]\navyākṛtaṃ hi cittaṃ durbalamato na śaktaṃ balavatkarmākṣeptuṃ yanniruddhe 'pi tasminnanuvadhnīyāt /",
        "root": false
      },
      {
        "original": "[201|01]\ntridhā 'nyat",
        "root": true
      },
      {
        "original": "[201|02]\nanyatkarma trividham /\nkuśalākuśalāvyākṛtam /\nkiṃ tadanyat /\nvijñaptiścetanā ca /",
        "root": false
      },
      {
        "original": "[201|03]\naśubhaṃ punaḥ /",
        "root": true
      },
      {
        "original": "[201|04]\nkāme",
        "root": true
      },
      {
        "original": "[201|05]\nakuśalaṃ vastu karma kāmahātau veditavyam /\nnānyatra /",
        "root": false
      },
      {
        "original": "[201|05-201|06]\nakuśalamūlānāṃ prahīṇatvādāhrīkyānapatrāpyayośca /",
        "root": false
      },
      {
        "original": "[201|06-201|07]\nkuśalāvyākṛtaṃ tu sarvatrā prativedhāt /",
        "root": false
      },
      {
        "original": "[201|07]\ntatra",
        "root": false
      },
      {
        "original": "[201|08]\nrūpe 'pyavijñaptiḥ",
        "root": true
      },
      {
        "original": "[201|09]\nkāme 'pītyapiśabdāt /\nārūpyeṣu nāsti bhūtābhāvāt /",
        "root": false
      },
      {
        "original": "[201|09-201|10]\nyatra hi kāyavācoḥ pravṛttistatra kāyavāksaṃvarau /",
        "root": false
      },
      {
        "original": "[201|10]\niha tarhi samāpannasya syādanāsravā vijñaptivat /",
        "root": false
      },
      {
        "original": "[201|11]\nna /\ntasyā dhātvapatitatvāt /",
        "root": false
      },
      {
        "original": "[201|11-201|12]\nārūpyāvacarī tvavijñaptināṃrhati visabhāgāni bhūtānyupādāya bhavitum /",
        "root": false
      },
      {
        "original": "[201|12]\nsarvarūpavaimukhyāccārūpyasamāpattunārlaṃ rūpotpattaye /",
        "root": false
      },
      {
        "original": "[201|13]\nvibhūtarūpasaṃjñatvāt /\ndauḥśīlyapratipakṣeṇa śīlam /\ntacca dauḥśīlyaṃ kāmāvacaram /",
        "root": false
      },
      {
        "original": "[201|14]\nārūpyāśca kāmadhātorāśrayā kārālambanapratipakṣadūratābhirdūre /",
        "root": false
      },
      {
        "original": "[201|14-201|15]\nata eṣvavijñaptirnāstīti vaibhāṣikāḥ",
        "root": false
      },
      {
        "original": "[201|16]\nvijñaptiḥ savicārayoḥ // VAkK_4.7 //",
        "root": true
      },
      {
        "original": "[201|17]\nvijñaptistu savicārayoreva bhūmyoḥ /\nkāmadhātau prathame ca dhyāne na tata ūrdhvam /",
        "root": false
      },
      {
        "original": "[201|18]\nkāme 'pi nivṛtā nāsti",
        "root": true
      },
      {
        "original": "[201|19]\nnivṛtā tu vijñaptiḥ kāmadhātāvapi nāsti /\nbrahmaloka evāsti /",
        "root": false
      },
      {
        "original": "[201|19-201|20]\nmahābrāhmaṇo hi śāṭhyasamutthitaṃ kāyakarma śrūyate /",
        "root": false
      },
      {
        "original": "[201|20-201|21]\nsa hi svaparṣanmadhye āyuṣmato 'śvajitaḥ kṣepārthamātmānaṃ kṣiptavāt /",
        "root": false
      },
      {
        "original": "[201|21-201|22]\ntata ūrdhvamasatyāṃ vāgvijñaptau kathaṃ tatra śabdāyatanaṃ bāhyamahābhūtahetukam /",
        "root": false
      },
      {
        "original": "[201|22]\nanye punarāhuḥ /",
        "root": false
      },
      {
        "original": "[201|22-201|23]\ndvitīyādiṣvapi dhyāneṣu vijñaptirastyanivṛtāvyākṛtā /",
        "root": false
      },
      {
        "original": "[201|23]\nna kuśalā na kliṣṭā /\nkiṃ kāraṇam /",
        "root": false
      },
      {
        "original": "[201|24-201|25]\nna hi teṣūpapannastajjātīyamadhobhūmikaṃ cittaṃ saṃmukhīkaroti yena tāṃ vijñaptiṃ samutthāpayet /",
        "root": false
      },
      {
        "original": "[201|25]\nnyūnatvātprahīṇatvacca /\npūrvameva tu varṇayanti /",
        "root": false
      },
      {
        "original": "[201|25-201|26]\nkiṃ punaḥ kāraṇamūrdhvaṃ brahmalokānnāsti vijñaptiḥ kāmadhātau ca nivṛktāvyākṛtā nāsti /",
        "root": false
      },
      {
        "original": "[202|01]\nsamutthānamasadyataḥ /",
        "root": true
      },
      {
        "original": "[202|02]\nsavitarkavicāreṇa hi cittena vijñaptiḥ samutthāpyate /",
        "root": false
      },
      {
        "original": "[202|02-202|03]\ntacca dvitīyādiṣu dhyāneṣu nāsti bhāvanāprahātavyena cotthāpyate /",
        "root": false
      },
      {
        "original": "[202|03]\ndarśanaprahātavyasyāntarmukhapravṛttatvāt /",
        "root": false
      },
      {
        "original": "[202|04]\ntacca kāmadhātau nivṛtavyākṛtaṃ nāsti /",
        "root": false
      },
      {
        "original": "[202|05]\nkiṃ khalu samutthānavaśādevaṃ dharmāṇāṃ kuśalākuśalatvaṃ veditavyam /\nnetyāha /",
        "root": false
      },
      {
        "original": "[202|06]\nkiṃ tarhi /\ncaturbhiḥ prakāraiḥ paramārthataḥ svabhāvataḥ saṃprayogataḥ samutthānataśca /",
        "root": false
      },
      {
        "original": "[202|07]\ntatra tāvat /",
        "root": false
      },
      {
        "original": "[202|08]\nparamārthaśubho mokṣaḥ",
        "root": true
      },
      {
        "original": "[202|09]\nnirvāṇaṃ hi sarvaduḥkhavyupaśamaḥ /\ntataḥ paramakṣematvāt paramārthena kuśalamārogyavat /",
        "root": false
      },
      {
        "original": "[202|10]\nsvato mūlahyar patrapāḥ // VAkK_4.8 //",
        "root": true
      },
      {
        "original": "[202|11]\ntrīṇi kuśalamūlāni /",
        "root": false
      },
      {
        "original": "[202|11-202|12]\nhriścāpatrapyaṃ ca svabhāevna kuśalāni anyasaṃprayogasamutthanānapekṣatvāt /",
        "root": false
      },
      {
        "original": "[202|12]\npathyauṣadhavat /",
        "root": false
      },
      {
        "original": "[202|13]\nsaṃprayogeṇa tadyuktāḥ",
        "root": true
      },
      {
        "original": "[202|14-202|15]\ntaireva kuśalamūlahyar patrāpyaiḥ saṃprayuktā dharmāḥ saṃprayogeṇa kuśalāstairasaṃprayuktānāṃ kuśalatvābhāvādauṣadhamiśrapānīyavat /",
        "root": false
      },
      {
        "original": "[202|16]\nsamutthā nāt kriyādayaḥ /",
        "root": true
      },
      {
        "original": "[202|17-202|18]\nkāyavāvakkarmaṇi cittaviprayuktāśca saṃskārajātyādayaḥ prāptinirodhāsaṃjñisamāpattayastaireva kuśalamūlādisaṃprayuktai dharmaḥ samupasthāpitāḥ samutthānena kuśalāḥ /",
        "root": false
      },
      {
        "original": "[202|19]\nauṣadhapānīyasaṃbhūtadhātrīkṣīravat /",
        "root": false
      },
      {
        "original": "[202|19-202|20]\nprāptīnāṃ tu visabhāgacittasamutthāpitānāṃ kathaṃ kuśalatvamiti vaktavyam /",
        "root": false
      },
      {
        "original": "[202|20-202|21]\ntadyathā vicikitsayā kuśalamūlapratisaṃdhānaṃ dhātupratyāgamaparihāṇibhyāṃ ca /",
        "root": false
      },
      {
        "original": "[202|21]\nyathā ca kuśalamuktaṃ tato",
        "root": false
      },
      {
        "original": "[202|22]\nviparyayeṇākuśalaṃ",
        "root": true
      },
      {
        "original": "[202|23]\nkathaṃ kṛtvā /\nsaṃsāraḥ paramārthenākuśalaḥ /\nsarvaduḥkhapravṛttyātmakatvena paramākṣematvāt /",
        "root": false
      },
      {
        "original": "[202|24]\nakuśalamūlāhrīkyānapatrāpyāṇi svabhāvataḥ /\ntatsaṃprayuktā dharmāḥ saṃprayogataḥ /",
        "root": false
      },
      {
        "original": "[202|24-202|25]\ntatsamutthāpitāḥ kāyavākkarmajātyādiprāptayaḥ samutthānataḥ vyādhyapathyauṣadhādibhirūpameyāḥ /",
        "root": false
      },
      {
        "original": "[203|01]\nevaṃ tarhi na kiñcitsāsravamavyākṛtaṃ bhaviṣyati kuśalaṃ vā /\nsaṃsārābhyantaratvāt /",
        "root": false
      },
      {
        "original": "[203|02]\nparamārthata evamuktaṃ vipākaṃ tu prati yatsāsravaṃ na vyākriyate tadavyākṛtamityucyate /",
        "root": false
      },
      {
        "original": "[203|03]\niṣṭavipākaṃ ca kukśalamityucyate /\nyadi tu paramārthenāvyākṛtaṃ mṛgyate tat /\n[203|04]\nparamāvyākṛte dhruve // VAkK_4.9 //",
        "root": true
      },
      {
        "original": "[203|05]\ndve asaṃskṛte niṣparyāyeṇānivṛtāvyākṛte /\nākāśamapratisaṃkhyānirodhaśca /",
        "root": false
      },
      {
        "original": "[203|05-203|06]\nidaṃ vicāryate /",
        "root": false
      },
      {
        "original": "[203|06-203|07]\nyadi samutthānavaśātkuśalākuśalatvaṃ kāyavākkarmaṇaḥ kiṃ na mahābhūtānām /",
        "root": false
      },
      {
        "original": "[203|07]\nkarmaṇi hi kartturabhiprāyo na mahābhūteṣu /",
        "root": false
      },
      {
        "original": "[203|07-203|09]\nsamāhitasyāvijñaptau nāstyabhiprāyo na cāsamāhitaṃ cittaṃ tasyāḥ samutthāpakaṃ visabhāgabhūmikatvāditi kathaṃ tasyāḥ kuśalatvam /",
        "root": false
      },
      {
        "original": "[203|09-203|10]\ndivyayorapi vā cakṣuḥśrotrayoḥ kukśalatvaprasaṅgaḥ /",
        "root": false
      },
      {
        "original": "[203|10]\nkarttavyo 'tra yatnaḥ /\nyaduktaṃ darśanaprahātavyaṃ cittaṃ vijñapterasamutthāpakamiti /",
        "root": false
      },
      {
        "original": "[203|11-203|12]\nkiṃ tarhi bhagavatoktaṃ \"tato 'pi mithyādṛṣṭermithyāsaṃkalpaḥ prabhavati mithyā vāgmithyākarmānta\" mityevamādi /",
        "root": false
      },
      {
        "original": "[203|12]\naviruddhametat /",
        "root": false
      },
      {
        "original": "[203|13]\nsamutthānaṃ dvidhā hetutatkṣaṇotthānasaṃjñitam /",
        "root": true
      },
      {
        "original": "[203|14]\ndvividhaṃ samutthānaṃ hetusamutthānaṃ tatkṣaṇasamutthānaṃ ca /\ntatraiva kṣaṇe tadbhāvāt /",
        "root": false
      },
      {
        "original": "[203|15]\npravartakaṃ tayorādyaṃ dvitīyamanuvartakam // VAkK_4.10 //",
        "root": true
      },
      {
        "original": "[203|16]\nhetusamutthānaṃ pravartakamākṣepakatvāt /\ntatkṣaṇasamutthānamanuvartakaṃ kriyākālānuvartanāt /",
        "root": false
      },
      {
        "original": "[203|17]\nkimidānīṃ tasya tasyāṃ kriyāyāṃ sāmarthyam /",
        "root": false
      },
      {
        "original": "[203|17-203|18]\ntena hi vinā 'sau mṛtasyeva na syādā kṣiptā 'pi satī /",
        "root": false
      },
      {
        "original": "[203|18]\nacittakasya tarhi saṃvarotpattau kathaṃ bhavati /",
        "root": false
      },
      {
        "original": "[203|18-203|19]\nsphuṭatarā tarhi sacittakasya bhavatītyetatsāmarthyam /",
        "root": false
      },
      {
        "original": "[203|19]\ntatra ca",
        "root": false
      },
      {
        "original": "[203|20]\npravartakaṃ dṛṣṭiheyaṃ vijñānam",
        "root": true
      },
      {
        "original": "[203|21]\ndarśanaprahātavyaṃ cittaṃ vijñapteḥ pravartakam /",
        "root": false
      },
      {
        "original": "[203|21-203|22]\ntatsamutthāpakayorvitarkavicārayornidānabhūtatvāt /",
        "root": false
      },
      {
        "original": "[203|22]\nna tvanuvartakam /",
        "root": false
      },
      {
        "original": "[203|22-203|23]\nbahirmukhacittasya kriyākāle tadabhāvāt /",
        "root": false
      },
      {
        "original": "[203|23]\ntatsamutthāpitaṃ ca rūpaṃ darśanaprahātavyaṃ syāt /\nkiṃ syāt /",
        "root": false
      },
      {
        "original": "[203|23-203|24]\nabhidharmobādhitaḥ syāt /",
        "root": false
      },
      {
        "original": "[203|24]\nvidyā 'vidyābhyāṃ cāvirodhānnāsti rūpaṃ darśanaprahātavyam /",
        "root": false
      },
      {
        "original": "[203|24-203|25]\nsādhya eṣa pakṣaḥ /",
        "root": false
      },
      {
        "original": "[203|25]\nbhūtānyapi tarhi darśanaprahātavyāni syuḥ /\nsamānacittotthāpitatvāt /",
        "root": false
      },
      {
        "original": "[204|01]\nnaivaṃ bhaviṣyati yathā na kuśalākuśalāni bhavanti /\nathavā punarbhavantu /\nnaivaṃ śakyam /",
        "root": false
      },
      {
        "original": "[204|02]\nnahi tāni darśanaprahātavyāni yujyante nāpyaprahātavyāni /\nkiṃ kāraṇam /",
        "root": false
      },
      {
        "original": "[204|02-204|03]\nakliṣṭasya dharmasya vidyā 'vidyābhyāmavirodhāt /",
        "root": false
      },
      {
        "original": "[204|03-204|04]\nato hetusamutthānamadhikṛtya sūtre paṭhanānnāsti virodhaḥ /",
        "root": false
      },
      {
        "original": "[204|05]\nubhayaṃ punaḥ //",
        "root": false
      },
      {
        "original": "[204|06]\nmānasaṃ bhāvanāheyaṃ /",
        "root": false
      },
      {
        "original": "[204|07]\nbhāvanāheyaṃ punarmanovijñānamubhayaṃ bhavati /\npravarttakaṃ cānuvartakaṃ ca /",
        "root": false
      },
      {
        "original": "[204|08]\npañcakaṃ tvanuvartakam // VAkK_4.11 //",
        "root": true
      },
      {
        "original": "[204|09]\npañca vijñānakāyā anuvartakā eva /\ntadidaṃ catuṣkoṭikaṃ bhavati /",
        "root": false
      },
      {
        "original": "[204|09-204|10]\npravartakameva darśanaprahātavyaṃ cittam /",
        "root": false
      },
      {
        "original": "[204|10]\nanuvartakā eva pañca vijñānakāyāḥ /",
        "root": false
      },
      {
        "original": "[204|10-204|11]\nubhayaṃ bhāvanāheyaṃ manovijñānam /",
        "root": false
      },
      {
        "original": "[204|11]\nnobhayamanāsravam /\nkiṃ khalu yathā pravartakaṃ tathaivānuvartakaṃ bhavati /",
        "root": false
      },
      {
        "original": "[204|12]\nnāyamekāntam /",
        "root": false
      },
      {
        "original": "[204|13]\npravartake śubhādau hi syāttridhā 'pyanuvartakam /",
        "root": true
      },
      {
        "original": "[204|14]\nkuśale pravartake kuśalākuśalāvyākṛtamanuvartakaṃ syāt /",
        "root": false
      },
      {
        "original": "[204|15]\nevamakuśale cāvyākṛte ca /",
        "root": false
      },
      {
        "original": "[204|16]\ntulyaṃ muneḥ",
        "root": true
      },
      {
        "original": "[204|17]\nbuddhasya tu bhagavatastulyaṃ pravartakenānuvartakam /\nkuśale kuśalamavyākṛte cāvyākṛtam /",
        "root": false
      },
      {
        "original": "[204|18]\nśubhaṃ yāvat",
        "root": false
      },
      {
        "original": "[204|19]\nkuśalaṃ vā bhavatyanuvartakamavyākṛte 'pi pravartake /",
        "root": false
      },
      {
        "original": "[204|19-204|20]\nna tu kadācit kuślaṃ pravartakamanuvartakaṃ cāvyākṛtaṃ bhavati /",
        "root": false
      },
      {
        "original": "[204|20]\nāmnāyamānā hi buddhānāṃ deśaneti /",
        "root": false
      },
      {
        "original": "[204|20-204|21]\nnāsti buddhānāmavyākṛtaṃ cittamiti nikāyāntarīyāḥ /",
        "root": false
      },
      {
        "original": "[204|21-204|22]\nkuśalaikatānā hi buddhānāṃ saṃtatayo nityaṃ samāhitatvāt /",
        "root": false
      },
      {
        "original": "[204|22]\nuktaṃ hi sūtre",
        "root": false
      },
      {
        "original": "[204|23-204|24]\n\"caran samāhito nāgastiṣṭhannāgaḥ samāhitaḥ /\nsvapan samāhito nāgo niṣaṇṇo 'pi samāhita\" iti /",
        "root": false
      },
      {
        "original": "[204|25-204|26]\nanicchayā 'sya cittasyāvisaraṇādevamuktaṃ na tu na santyavyākṛtāni vipākajairyā pathikanirmāṇacittāni buddhānāmiti vaibhāṣikāḥ /",
        "root": false
      },
      {
        "original": "[204|26-204|27]\nmānasaṃ bhāvanāheyaṃ pravartakaṃ cānuvartakaṃ cetyuktam /",
        "root": false
      },
      {
        "original": "[204|27]\ntatkuśalākuśalāvyākṛtaṃ sarvaṃ veditavyam /",
        "root": false
      },
      {
        "original": "[205|01]\nnobhayaṃ tu vipāpkajam // VAkK_4.12 //",
        "root": true
      },
      {
        "original": "[205|02]\nvipākajaṃ tu cittaṃ naiva pravartakaṃ nānuvartakaṃ nirabhisaṃskāravāhitvāt /",
        "root": false
      },
      {
        "original": "[205|02-205|03]\nkimidānīṃ yathā pravartakaṃ tathā vijñaptirāhosvidyathā 'nuvartakam /",
        "root": false
      },
      {
        "original": "[205|03]\nkiṃ cātaḥ /",
        "root": false
      },
      {
        "original": "[205|03-205|04]\nyathā pravartakaṃ cet /",
        "root": false
      },
      {
        "original": "[205|04]\nihāpi nivṛtāvyākṛtā vijñaptiḥ prāpnoti /",
        "root": false
      },
      {
        "original": "[205|05]\nsatkāyāntagrāhadṛṣṭipravartitatvāt /",
        "root": false
      },
      {
        "original": "[205|05-205|06]\nna vā sarvaṃ darśanaprahātavyaṃ pravartakamiti viśeṣaṇaṃ vaktavyam /",
        "root": false
      },
      {
        "original": "[205|06-205|07]\nyathānuvartakaṃ cet akukśalāvyākṛtacittasya prātimokṣavijñaptiḥ kuśalā na prāpnoti /",
        "root": false
      },
      {
        "original": "[205|07]\nyathā pravartakaṃ tathā vijñaptirnatu yathā darśanaprahātavyam /",
        "root": false
      },
      {
        "original": "[205|07-205|08]\nbhāvanā heyāntaritatvāt /",
        "root": false
      },
      {
        "original": "[205|08]\nyadi nānuvartakavaśādvijñapteḥ kuśalāditvaṃ na tarhīdaṃ vaktavyam /",
        "root": false
      },
      {
        "original": "[205|09]\nhetusamutthānaṃ saṃdhāyoktaṃ sūtre na tatkṣaṇasamutthānam /",
        "root": false
      },
      {
        "original": "[205|09-205|10]\nato nāstīha nivṛtāvyākṛtā vijñaptiriti /",
        "root": false
      },
      {
        "original": "[205|10]\nevaṃ vaktavyam /\nanyavyavahitaṃ hetusamutthānaṃ saṃdhāyoktamiti /",
        "root": false
      },
      {
        "original": "[205|11]\navasitaḥ prasaṅgaḥ /",
        "root": false
      },
      {
        "original": "[205|12]\nsā tu pūrvoktā /",
        "root": false
      },
      {
        "original": "[205|13]\navijñaptistridhā jñeyā saṃvarāsaṃvaretarā /",
        "root": true
      },
      {
        "original": "[205|14]\nsaṃvaraścāsaṃvaraśca /\ntābhyāṃ cetaro naivasaṃvaro nāsaṃvaraḥ /",
        "root": false
      },
      {
        "original": "[205|14-205|15]\ndauḥśīlyaprasarasya saṃvaraṇaṃ saṃrodhaḥ saṃvaraḥ /",
        "root": false
      },
      {
        "original": "[205|15]\ntatra punaḥ",
        "root": false
      },
      {
        "original": "[205|16]\nsaṃvaraḥ prātimokṣākhyo dhyānajo 'nāsravastathā // VAkK_4.13 //",
        "root": true
      },
      {
        "original": "[205|17]\ntrividhaḥ saṃvaraḥ /\nprātimokṣasaṃvara ihatyānāṃ kāmāvacaraṃ śīlam /",
        "root": false
      },
      {
        "original": "[205|17-205|18]\ndhyānasaṃvaro rūpāvacaraṃ śīlam /",
        "root": false
      },
      {
        "original": "[205|18]\nanāsravasaṃvaro 'nāsravaṃ śīlam /\ntatra punaḥ",
        "root": false
      },
      {
        "original": "[205|19]\naṣṭadhā prātimokṣākhyaḥ",
        "root": true
      },
      {
        "original": "[205|20-205|21]\nbhikṣusaṃvaro bhikṣuṇīsaṃvaraḥ śikṣamāṇāsaṃvara śrāmaṇerasaṃvaraḥ śrāmaṇerīsaṃvaraḥ upāsakasaṃvara upāsikāsaṃvara upavāsasaṃvaraśca /",
        "root": false
      },
      {
        "original": "[205|21-205|22]\neṣo 'ṣṭavidhasaṃvaraḥ prātimokṣasaṃvara ityākhyāyate /",
        "root": false
      },
      {
        "original": "[205|22]\nnāmata eṣo 'ṣṭavidhaḥ /",
        "root": false
      },
      {
        "original": "[205|23]\ndravyatastu caturvidhaḥ /",
        "root": false
      },
      {
        "original": "[205|24]\nbhikṣusaṃvaraḥ śramaṇerasaṃvara upāsakasaṃvara upavāsasaṃvaraśca /",
        "root": false
      },
      {
        "original": "[205|24-205|25]\nityeṣa caturvidhaḥ prātimokṣasaṃvarastu dravyataḥ /",
        "root": false
      },
      {
        "original": "[205|25]\npratiniyatalakṣaṇatvāt /",
        "root": false
      },
      {
        "original": "[205|25-205|26]\nbhikṣusaṃvarādbhikṣuṇīsaṃvaro nānyaḥ śrāmaṇerasaṃvarācca śikṣamāṇāśrāmaṇerīsaṃvarau /",
        "root": false
      },
      {
        "original": "[205|26-205|27]\nupāsakasaṃvarādupāsikāsaṃvaro nānyaḥ /",
        "root": false
      },
      {
        "original": "[205|27]\nkathaṃ jñāyate /",
        "root": false
      },
      {
        "original": "[206|01]\nliṅgato nāmasaṃcārāt",
        "root": true
      },
      {
        "original": "[206|02]\nliṅgamiti vyañjanasyākhyā yena strīpuruṣau liṅgyete /",
        "root": false
      },
      {
        "original": "[206|02-206|03]\nliṅgato hi bhikṣubhikṣuṇyādīnāṃ nāmasaṃcāro bhavati /",
        "root": false
      },
      {
        "original": "[206|03]\nkathaṃ kṛtvā /",
        "root": false
      },
      {
        "original": "[206|03-206|04]\nparivṛtte hi vyañjane bhikṣurbhikṣuṇītyucyate bhikṣuṇī ca punarbhikṣuḥ /",
        "root": false
      },
      {
        "original": "[206|04-206|05]\nśrāmaṇerītyucyate śrāmaṇerī ca punaḥ śikṣamāṇā ca śrāmaṇeraḥ /",
        "root": false
      },
      {
        "original": "[206|05]\nupāsaka upāsiketyucyate upāsikā ca punarūpāsaka iti /",
        "root": false
      },
      {
        "original": "[206|05-206|06]\nna ca vyañjanaparivṛttau pūrvasaṃvaratyāge kāraṇamasti nāpyapūrvasaṃvarapratilambhe /",
        "root": false
      },
      {
        "original": "[206|06-206|07]\ntasmādabhinna eṣāṃ caturṇā saṃvarāṇāṃ tribhyaḥ svabhāvaḥ /",
        "root": false
      },
      {
        "original": "[206|08-206|10]\nya upāsakasaṃvarācchrāmaṇerasaṃvaraṃ samādatte tasmācca punarbhikṣusaṃvaraṃ kiṃ te saṃvarā virativṛddhiyogādanyo 'nya ucyante pañcadaśa viṃśativat dīnāraśateravacca āhosvit pṛthageva te sakalā jāyante /",
        "root": false
      },
      {
        "original": "[206|10]\nāha /",
        "root": false
      },
      {
        "original": "[206|11]\npṛthak",
        "root": true
      },
      {
        "original": "[206|12]\navyāmiśrā eva te pṛthaglakṣaṇā upajāyante /",
        "root": false
      },
      {
        "original": "[206|12-206|13]\ntriṣu saṃvareṣu tisraḥ prāṇātipātaviratayo yāvanmadyapānaviratayaḥ /",
        "root": false
      },
      {
        "original": "[206|13]\nevaṃ śeṣāḥ /\nko nu tāsāṃ viśeṣaḥ /",
        "root": false
      },
      {
        "original": "[206|13-206|14]\nnidānaviśeṣādviśeṣaḥ /",
        "root": false
      },
      {
        "original": "[206|14]\nkathaṃ kṛtvā /",
        "root": false
      },
      {
        "original": "[206|14-206|17]\nyathā yathā hi vahutarāṇi śikṣāpadāni samāditsate tathā tathā bahutarebhyo maddapramādapadebhyo nivartamāno bahutarebhyaḥ prāṇātipātādīnāṃ nidānebhyo nivartate viratīnāṃ ca nidāneṣu pravartata iti nidānaviśeṣādviratīnāṃ viśeṣaḥ /",
        "root": false
      },
      {
        "original": "[206|17-206|18]\nevaṃ cāsati bhikṣusaṃvaraṃ pratyācakṣāṇastrīnapi saṃvarānvijahyāddayorapi tatrāntarbhāvāt /",
        "root": false
      },
      {
        "original": "[206|18]\nna caitadiṣṭam /\ntasmāt pṛthageva te saṃvarāḥ /",
        "root": false
      },
      {
        "original": "[206|19]\nte cāvirodhinaḥ // VAkK_4.14 //",
        "root": true
      },
      {
        "original": "[206|20]\nte ca trayo 'pi saha vartante /\nnottarasaṃvarasamādānāt purvakasya tyāgaḥ /",
        "root": false
      },
      {
        "original": "[206|20-206|21]\nmā bhūt bhikṣusaṃvaraparityāgādanupāsaka eveti /",
        "root": false
      },
      {
        "original": "[206|22]\nkathaṃ cāyamupāsako bhavati kathamupavāsastho yāvat bhikṣuḥ /",
        "root": false
      },
      {
        "original": "[206|23-206|24]\npañcāṣṭadaśasarvebhyo varjyebhyo viratigrahāt /\nupāsakopavāsasthaśramaṇoddeśabhikṣutā // VAkK_4.15 //",
        "root": true
      },
      {
        "original": "[206|25]\nyathāsaṃkhyamanudeśo veditavyaḥ /",
        "root": false
      },
      {
        "original": "[206|25-207|01]\npañccabhyo varjanīyebhyo dharmebhyo viratisamādānādupāsakasaṃvarastho bhavati /",
        "root": false
      },
      {
        "original": "[207|01-207|02]\nprāṇātipātādadattādānātkāmamithyācārāt mṛṣāvādātsurāmaireyamadyapānācca /",
        "root": false
      },
      {
        "original": "[207|02-207|03]\naṣṭābhyo viratisamādānādupavāsasthaḥ /",
        "root": false
      },
      {
        "original": "[207|03-207|04]\nprāṇātipātādattādānābrahmacaryamṛṣāvādamadyapānebhyo gandhamālyavilepananṛtyagītavāditrāduccaśayanamahāśayanādakālabhojanācca /",
        "root": false
      },
      {
        "original": "[207|04-207|05]\ndaśabhyo viratisamādānācchrāmaṇero bhavati /",
        "root": false
      },
      {
        "original": "[207|05]\nebhya eva jātarūparajatapratigrahācca /",
        "root": false
      },
      {
        "original": "[207|05-207|06]\nnṛtyagitavāditragandhamālyavilepanaṃ cātra dvayīkṛtya daśa bhavanti /",
        "root": false
      },
      {
        "original": "[207|06-207|07]\nsarvebhya eva varjanīyebhyaḥ kāyavākkarmabhyaḥ viratisamādānāt bhikṣurityucyate /",
        "root": false
      },
      {
        "original": "[207|07]\nsa eṣa prātimokṣasaṃvaraḥ /",
        "root": false
      },
      {
        "original": "[207|08]\nśīlaṃ sucaritaṃ karma saṃvaraścocyate",
        "root": true
      },
      {
        "original": "[207|09]\nviṣamakarmaṇāṃ viratisamādānācchīlam /\nśītalatvāditi niruktiḥ /",
        "root": false
      },
      {
        "original": "[207|10]\n\"sukhaśīlasamādānaṃ kāyo na paridahyata\" iti",
        "root": false
      },
      {
        "original": "[207|11]\ngāthāvacanāt /\nvidvatpraśastatvātsucaritam /\nkriyāsvabhāvatvātkarma /",
        "root": false
      },
      {
        "original": "[207|11-207|12]\nnanu cāvijñaptirakriyetyucyate /",
        "root": false
      },
      {
        "original": "[207|12]\nsā kathaṃ kriyā bhāti /",
        "root": false
      },
      {
        "original": "[207|12-207|13]\nna kurvanti tayā samāttayā lajjinaḥ pāpamityakriyetyucyate /",
        "root": false
      },
      {
        "original": "[207|13]\nsāpi tu vijñapticittābhyāṃ kriyata iti kriyā bhavati /",
        "root": false
      },
      {
        "original": "[207|14]\nkriyāhetutvāt kriyāphalatvāccetyapare /\nsaṃvara iti kāyavācoḥ saṃvaraṇāt /",
        "root": false
      },
      {
        "original": "[207|14-207|15]\nevaṃ tāvadaviśeṣeṇa prātimokṣasaṃvaraḥ saṃśabdyate /",
        "root": false
      },
      {
        "original": "[207|16]\npunaḥ /",
        "root": true
      },
      {
        "original": "[207|17]\nādye vijñaptyavijñaptī prātimokṣakiyāpathaḥ // VAkK_4.16 //",
        "root": true
      },
      {
        "original": "[207|18]\nsaṃvarasamādānasya prathame vijñaptyavijñaptī prātimokṣa ityucyate /",
        "root": false
      },
      {
        "original": "[207|18-207|19]\npāpasya tena prātimokṣaṇādutsarjanādityarthaḥ /",
        "root": false
      },
      {
        "original": "[207|19]\nsvārthe vṛddhividhānādvaikṛtavaiśasavat /",
        "root": false
      },
      {
        "original": "[207|19-207|20]\nprātimokṣasaṃvara ityapi kāyavāksaṃvaraṇāt karmapatha ityucyate /",
        "root": false
      },
      {
        "original": "[207|20]\nmaulasaṃgṛhītatvāt /",
        "root": false
      },
      {
        "original": "[207|20-207|21]\ndvitīyādiṣu kṣaṇeṣui prātimokṣasaṃvara eva na prātimokṣaḥ /",
        "root": false
      },
      {
        "original": "[207|21]\npṛṣṭhaṃ ca na maulaḥ karmapathaḥ /",
        "root": false
      },
      {
        "original": "[207|22]\nathaiṣāṃ saṃvarāṇāṃ kena kaḥ samanvāgataḥ /",
        "root": false
      },
      {
        "original": "[207|23]\nprātimokṣānvitā aṣṭau",
        "root": false
      },
      {
        "original": "[207|24]\nprātimokṣasaṃvareṇāṣṭau nikāyāḥ samanvāgatā bhikṣurbhikṣuṇī yāvadupavāsastho 'ṣṭamaḥ /",
        "root": false
      },
      {
        "original": "[208|01]\nkiṃ khalu bāhyakānāṃ samādānaśīlaṃ nāsti /\nasti natu prātimokṣasaṃvaraḥ /",
        "root": false
      },
      {
        "original": "[208|01-208|02]\nkiṃ kāraṇam /",
        "root": false
      },
      {
        "original": "[208|02]\nnahi tadatyantaṃ pāpasya pratimokṣaṇāya saṃvartate /\nbhavasaṃniśritatvāt /",
        "root": false
      },
      {
        "original": "[208|03]\ndhyānajena tadanvitaḥ /",
        "root": true
      },
      {
        "original": "[208|04]\ndhyānāddhyāne vā jāto dhyānajaḥ /\nyo dhyānena samanvāgataḥ so 'vaśyaṃ dhyānasaṃvareṇa /",
        "root": false
      },
      {
        "original": "[208|05]\nsāmantakamapyatra dhyānaṃ kṛtvocyate /\nyathā grāmasāmantakamapi grāma ityucyate /",
        "root": false
      },
      {
        "original": "[208|06]\nastyasmin grāme śāleyaṃ kṣetramasti vraiheyamiti /",
        "root": false
      },
      {
        "original": "[208|07]\nanāsraveṇāryasattvāḥ",
        "root": true
      },
      {
        "original": "[208|08]\nāryapudgalā anāsraveṇa saṃvareṇa samanvāgatāḥ /\nte punaḥ śaikṣāśaikṣāḥ /",
        "root": false
      },
      {
        "original": "[208|08-208|09]\nyaduktaṃ \"sahabhūhetāvucyamāne dvau saṃvarau cittānuvartināvi\"ti /",
        "root": false
      },
      {
        "original": "[208|10]\nkatamo tau /\neṣāmeva trayāṇām",
        "root": false
      },
      {
        "original": "[208|11]\nantyau cittānuvartinau // VAkK_4.17 //",
        "root": true
      },
      {
        "original": "[208|12]\ndhyānasaṃvaro 'nāsravasaṃvaraśca /\nna prātimokṣasaṃvaraḥ /\nkiṃ kāraṇam /",
        "root": false
      },
      {
        "original": "[208|12-208|13]\nanyacittācittakasyāpyanuvṛtteḥ /",
        "root": false
      },
      {
        "original": "[208|13]\npunastāveva dhyānānāsravasaṃvarau prahāṇasaṃvarākhyāṃ labhete /",
        "root": false
      },
      {
        "original": "[208|14]\nkasyāmavasthāyāmityāha",
        "root": false
      },
      {
        "original": "[208|15]\nanāgamye prahāṇākhyau tāvānantaryamārgajau /",
        "root": true
      },
      {
        "original": "[208|16]\nanāgamye tau dhyānānāsravasaṃvarau navasvānantaryamārgeṣu prahāṇasaṃvarāvityucyete /",
        "root": false
      },
      {
        "original": "[208|17]\ntābhyāṃ dauḥśīlyasya tatsamutthāpakānāṃ ca kleśānāṃ prahāṇāt /",
        "root": false
      },
      {
        "original": "[208|17-208|18]\nata eva syāddhyānasaṃvaro na prahāṇasaṃvara iti catuṣkoṭikaṃ kriyate //",
        "root": false
      },
      {
        "original": "[208|18-208|19]\nprathamā koṭiranāgamyānantaryamārgavarjyaḥ sāsravo dhyānasaṃvaraḥ /",
        "root": false
      },
      {
        "original": "[208|19]\ndvitīyā anāgamyānantaryamārgeṣvanāsravaḥ /",
        "root": false
      },
      {
        "original": "[208|20]\ntṛtīyā anāgamyānantaryamārgeṣu sāsravaḥ /",
        "root": false
      },
      {
        "original": "[208|20-208|21]\ncaturthī anāgamyānantaryamārgavarjyo 'nāsravasaṃvaraḥ /",
        "root": false
      },
      {
        "original": "[208|21-208|22]\nevaṃ syādanāsravasaṃvaro na prahāṇasaṃvara iti catuṣkoṭikaṃ yathāyogaṃ veditavyam /",
        "root": false
      },
      {
        "original": "[208|22]\nyattarhi bhagavatoktaṃ",
        "root": false
      },
      {
        "original": "[208|23-208|24]\n\"kāyena saṃvaraḥ sādhu sādhu vācā 'tha saṃvaraḥ /\nmanasā saṃvaraḥ sādhu sādhu sarvatra saṃvaraḥ / iti /",
        "root": false
      },
      {
        "original": "[208|25]\nyaccoktaṃ \"cakṣurindriyeṇa saṃvarasaṃvṛto viharatī\"ti /",
        "root": false
      },
      {
        "original": "[208|25-208|26]\netau manaindriyasaṃvarau kiṃsvabhāvau /",
        "root": false
      },
      {
        "original": "[208|26]\nnaitāvavijñaptiśīlasvabhāvau /\nkiṃ tarhi /",
        "root": false
      },
      {
        "original": "[209|01]\nsaṃprajñānasmṛtī dve tu manaindriyasaṃvarau // VAkK_4.18 //",
        "root": true
      },
      {
        "original": "[209|02-209|03]\npratyekaṃ dvisvabhāvajñapanārthaṃ punardvigrahaṇaṃ mā yathāsaṃkhyaṃ vijñāyīti manaḥsaṃvaro 'pi smṛtisaṃprajñānasvabhāva iti /",
        "root": false
      },
      {
        "original": "[209|03]\nindriyasaṃvaro 'pi /",
        "root": false
      },
      {
        "original": "[209|04]\nidaṃ vicāryate /",
        "root": false
      },
      {
        "original": "[209|04-209|05]\nkaḥ katamayā vijñaptyā 'vijñaptyā vā kiyantaṃ kālaṃ samanvāgata iti /",
        "root": false
      },
      {
        "original": "[209|05]\ntatra",
        "root": false
      },
      {
        "original": "[209|06]\nprātimmokṣasthito nityamatyāgādvartamānayā /",
        "root": true
      },
      {
        "original": "[209|07]\navijñaptyā 'nvitaḥ",
        "root": true
      },
      {
        "original": "[209|08-209|09]\nyaḥ prātimokṣāsaṃvarasthaḥ pudgala uktaḥ sa yāvattāmavijñaptir na tyajati tāvattayā vartamānayā nityaṃ samanvāgataḥ /",
        "root": false
      },
      {
        "original": "[209|10]\npūrvāt kṣaṇādūrdhvamatītayā // VAkK_4.19 //",
        "root": true
      },
      {
        "original": "[209|11][\nprathamāt kṣaṇādūrdhvamatītayā 'pi samanvāgataḥ /",
        "root": false
      },
      {
        "original": "[209|11-209|12]\natyāgāditi sarvatrādhikṛtaṃ veditavyam /",
        "root": false
      },
      {
        "original": "[209|12]\nyathā prātimokṣasaṃvarastha uktaḥ",
        "root": false
      },
      {
        "original": "[209|13]\ntathaivāsaṃvarastho 'pi",
        "root": true
      },
      {
        "original": "[209|14-209|15]\nasaṃvarastho 'pi yāvadasaṃvaraṃ na tyajati tāvannityamavijñaptyā vartamānayā samanvāgataḥ /",
        "root": false
      },
      {
        "original": "[209|15]\nkṣaṇādūrdhvamatītayā 'pi /",
        "root": false
      },
      {
        "original": "[209|16]\ndhyānasaṃvaravān sadā /",
        "root": true
      },
      {
        "original": "[209|17]\natītājātayā",
        "root": true
      },
      {
        "original": "[209|18-209|19]\ndhyānasaṃvarasya lābhī nityamatītānāgatābhyāmavijñaptibhyāṃ samanvāgataḥ ātyāgāt /",
        "root": false
      },
      {
        "original": "[209|19]\nprathame hi kṣaṇe sa janmāntaratyaktaṃ dhyānasaṃvaramatītaṃ labhate /",
        "root": false
      },
      {
        "original": "[209|20]\nāryastu prathame nābhyatītayā // VAkK_4.20 //",
        "root": true
      },
      {
        "original": "[209|21]\nāryastu pudgalo 'pyevamanāsravyā /\nayaṃ tu viśeṣaḥ /",
        "root": false
      },
      {
        "original": "[209|21-209|22]\nsa prathame kṣaṇe nātītayā samanvāgato mārgasya pūrvamanutpāditatvāt /",
        "root": false
      },
      {
        "original": "[210|01]\nsamāhitāryamārgasthau tau yuktau vartamānayā /",
        "root": true
      },
      {
        "original": "[210|02-210|03]\ntau dhyānānāsravasaṃvarānvitau samāhitaryamārgasamāpannau vartamānayā avijñaptyā samanvāgatau yathākramaṃ na tu vyutthitau /",
        "root": false
      },
      {
        "original": "[210|03-210|04]\nsaṃvarāsaṃvarasthānāṃ tāvadeṣa vṛttāntaḥ /",
        "root": false
      },
      {
        "original": "[210|05]\nathedānīṃ madhyasthasya /",
        "root": false
      },
      {
        "original": "[210|06]\nmadhyasthasyāsti cedādau madhyayā",
        "root": true
      },
      {
        "original": "[210|07]\nyo naiva saṃvare nāsaṃvare sthitaḥ sa madhyasthaḥ /",
        "root": false
      },
      {
        "original": "[210|07-210|08]\ntasya nāvaśyamavijñaptirasti /",
        "root": false
      },
      {
        "original": "[210|08]\nyasya tvasti dauḥśīlyaśīlāṅgādisaṃgṛhītā sa ādau madhyayā samanvāgataḥ /",
        "root": false
      },
      {
        "original": "[210|09]\nvartamānā hyavijñaptiratītānāgatayormadhyād",
        "root": false
      },
      {
        "original": "[210|10]\nūrdhvaṃ dvikālayā // VAkK_4.21 //",
        "root": true
      },
      {
        "original": "[210|11]\nprathamāt kṣaṇādūrdhvamatītayā vartamānayā ca /\nātyāgāditi vartate /",
        "root": false
      },
      {
        "original": "[210|11-210|12]\nkimasaṃvarasthaḥ kadācitkuśalayā vijñaptyā samanvāgato bhavati saṃvarastho vā punarakuśalayā bhavati /",
        "root": false
      },
      {
        "original": "[210|13]\nbhavan kadā kiyantaṃ vā kālamityāha",
        "root": false
      },
      {
        "original": "[210|14-210|15]\nasaṃvarasthaḥ śubhayā 'śubhayā saṃvare sthitaḥ /\navijñaptyānvito yāvat prasādakleśavegavān // VAkK_4.22 //",
        "root": true
      },
      {
        "original": "[210|16-210|18]\nyena prasādavegenāsaṃvarasthasya kuśalā 'vijñaptirutpadyate stavavandanādikriyāṃ kurvataḥ yena ca kleśavegena saṃvarasthasyākuśalā 'vijñaptirutpadyate vadhabandhanatāḍanādikriyāṃ kurvataḥ tau yāvadanuvartete tāvatte apyavijñaptī /",
        "root": false
      },
      {
        "original": "[210|18-210|19]\nsa ādye kṣaṇe vartamānayaivāvijñaptyā samanvāgato bhavatyanyeṣvatītayā 'pi /",
        "root": false
      },
      {
        "original": "[210|19]\navijñaptyadhikāraḥ samāptaḥ /",
        "root": false
      },
      {
        "original": "[210|20]\nvijñaptyā tu punaḥ sarve kurvanto madhyayānvitāḥ /",
        "root": true
      },
      {
        "original": "[210|21]\nsarve saṃvarāsaṃvaramadhyasthā yāvadijñaptiṃ kurvanti tāvattayā vartamānayā samanvāgatāḥ /",
        "root": false
      },
      {
        "original": "[210|22]\natītayā kṣaṇādūrdhvamātyāgāt",
        "root": true
      },
      {
        "original": "[210|23]\nprathamāt kṣaṇādūrdhvamātyāgādatītayā vijñaptyā samanvāgato bhavati /",
        "root": false
      },
      {
        "original": "[210|24]\nnāstyajātayā // VAkK_4.23 //",
        "root": true
      },
      {
        "original": "[211|01]\nanāgatayā tu vijñaptyā na kaścit samanvāgataḥ /",
        "root": false
      },
      {
        "original": "[211|02]\nnivṛtānivṛtābhyāṃ ca nātītābhyāṃ samanvitaḥ /",
        "root": true
      },
      {
        "original": "[211|03]\natītābhyāmapi nivṛtānivṛtāvyākṛtābhyāṃ vijñaptibhyāṃ na kaścitsamanvāgataḥ /",
        "root": false
      },
      {
        "original": "[211|04]\ndurbalasya hi dharmasya prāptirapi durbalā nānubandhībhavati /\nkiṅkṛtaṃ tasyā daurbalyam /",
        "root": false
      },
      {
        "original": "[211|05]\ncittakṛtam /\ncittasyāpi tarhi nivṛtāvyākṛtasya mā bhūt /\nnaitadevam /",
        "root": false
      },
      {
        "original": "[211|05-211|06]\njaḍā hi vijñaptiḥ paratantrā ca /",
        "root": false
      },
      {
        "original": "[211|06]\nna caivaṃ cittam /",
        "root": false
      },
      {
        "original": "[211|06-211|07]\nsā hi vijñaptirdurbalenotthāpitā durbalatarā bhavati /",
        "root": false
      },
      {
        "original": "[211|08]\nasaṃvarastha ityuktam /\nko 'yamasaṃvaro nāma /",
        "root": false
      },
      {
        "original": "[211|09]\nasaṃvaro duścaritaṃ dauḥśīlyaṃ karmaṃ tatpathaḥ // VAkK_4.24 //",
        "root": true
      },
      {
        "original": "[211|10]\nasaṃvarasyeme paryāyaśabdāḥ /\ntatra kāyavācorasaṃvaraṇādasaṃvaraḥ /",
        "root": false
      },
      {
        "original": "[211|10-211|11]\nsadbhiḥ kutsitatvādaniṣṭaphalatvād duścaritam /",
        "root": false
      },
      {
        "original": "[211|11]\nśīlavipakṣāddauḥśīlyam /\nkāyavākkarmatvātkarma /",
        "root": false
      },
      {
        "original": "[211|12]\nmaulasaṃgṛhītatvātkarmapathaḥ /\nsyādvijñaptyā samanvāgato nāvijñaptyeti catuṣkoṭikam /",
        "root": false
      },
      {
        "original": "[211|13]\ntatra tāvat /",
        "root": false
      },
      {
        "original": "[211|14]\nvijñaptyaivānvitaḥ kurvanmadhyastho mṛducetanaḥ /",
        "root": true
      },
      {
        "original": "[211|15-211|17]\nmṛdvyā cetanayā kuśalamakukśalaṃ vā kurvannaivasaṃvaranāsaṃvarasthito vijñaptyaiva samanvāgato bhavati nāvijñaptyā prāgevāvyākṛte anyatraupadhikapuṇyakriyāvastukarmapathebhyaḥ /",
        "root": false
      },
      {
        "original": "[211|18]\ntyaktānutpannavijñaptiravijñaptyāryapudgalaḥ // VAkK_4.25 //",
        "root": true
      },
      {
        "original": "[211|19-211|20]\navijñaptyaiva samanvāgato na vijñaptyā yenāryapudgalena janmāntaraparivṛttau na tāvadvijñaptaṃ vā punarvihīnam /",
        "root": false
      },
      {
        "original": "[211|20-211|21]\nuktaṃ saṃvarāsaṃvaramadhyasthānāṃ vijñaptyavijñaptisamanvāgamanavyavasthānam /",
        "root": false
      },
      {
        "original": "[211|22]\nathaite saṃvarāḥ kathaṃ labhyante /",
        "root": false
      },
      {
        "original": "[211|23]\ndhyānajo dhyanabhūmyaiva labhyate",
        "root": true
      },
      {
        "original": "[211|24-211|25]\nyadā dhyānabhūmikaṃ cittaṃ pratilabhyate maulīyaṃ sāmantakīyaṃ vā sāsravaṃ tadā dhyānasaṃvaro 'pi sahabhūtatvāt /",
        "root": false
      },
      {
        "original": "[211|26]\nanāsravastayā /\n[211|27]\nāryayā",
        "root": true
      },
      {
        "original": "[211|28]\ntayaiva dhyānabhūmyā 'nāsravayā labhyamānayā 'nāsravaḥ saṃvaro labhyate /",
        "root": false
      },
      {
        "original": "[211|28-211|30]\ntatra ṣaṭ dhyānabhūmayo 'nāsravā bhavanti catvāri dhyānāni anāgamyasyānantaraṃ ceti paścātpravedayiṣyāmaḥ /",
        "root": false
      },
      {
        "original": "[212|01]\nprātimokṣākhyaḥ paravijñapanādibhiḥ // VAkK_4.26 //",
        "root": true
      },
      {
        "original": "[212|02]\nprātimokṣasaṃvarastu paravijñaptito labhyate /\nyadyenaṃ paro vijñapayati asau ca param /",
        "root": false
      },
      {
        "original": "[212|03]\nsa punaḥ saṃghādvā pudgalādvā /\nsaṃdhādbhīkṣubhikṣuṇīśikṣamāṇāsaṃvarāḥ pudgalāddanye /",
        "root": false
      },
      {
        "original": "[212|04]\ndaśavidhā upasaṃpaditi vinayavibhāṣikāḥ /\ntasya ūpasaṃgrahaṇārthamādiśabdaḥ /",
        "root": false
      },
      {
        "original": "[212|04-212|09]\nsvayaṃbhūtvena buddhānāṃ pratyekabuddhānāṃ ca niyāmāvakrāntyā pañcakānām ehibhikṣukayā yaśaḥprabhṛtīnām śāsturabhyupagamānmahākāśyapasya praśnārādhanena sodāyinaḥ gurudharmābhyupagamena mahāprajāpatyāḥ dūtena dharmadinnāyāḥ vinayaddharapañcamena pratyantimeṣu janapadeṣu daśavargeṇa madhyeṣu janapadeṣu śaraṇagamanaṃ traivācikena ṣaṣṭibhadravargapūgopasaṃpāditānāmiti teṣāṃ nāvaśyaṃ vijñaptyadhīnaḥ prātimokṣasaṃvaraḥ /",
        "root": false
      },
      {
        "original": "[212|09-212|10]\nsa punareṣa prātimokṣāsaṃvaraḥ samādīyamānaḥ kiyantaṃ kālaṃ samādātavyaḥ /",
        "root": false
      },
      {
        "original": "[212|11]\nyāvajjīvaṃ samādānamahorātraṃ ca saṃvṛteḥ /",
        "root": true
      },
      {
        "original": "[212|12-212|13]\nsaptanaikāyikasya prātimokṣasaṃvarasya yāvajjīvaṃ samādānam upavāsasaṃvarasyāhorātramityeṣa niyamaḥ /",
        "root": false
      },
      {
        "original": "[212|13]\nkiṃ kāraṇam /\ndvau hi kālaparyantau /",
        "root": false
      },
      {
        "original": "[212|13-212|14]\nahorātraparyanto jīvitaparyantaśca /",
        "root": false
      },
      {
        "original": "[212|14]\nahārotrāṇāṃ paunaruktyena pakṣādayaḥ /\nkālo nāma ka eṣa dharmaḥ /",
        "root": false
      },
      {
        "original": "[212|15]\nsaṃskāraparidīpanādhivacanametat /\nālokāvasthā hi dvīpeṣu divasa ityucyate /",
        "root": false
      },
      {
        "original": "[212|16]\ntamo 'vasthā rātriḥ /\nyuktaṃ tāvajjīvitādūrdhvaṃ satyapi samādāne saṃvarasyānutpattiḥ /",
        "root": false
      },
      {
        "original": "[212|17]\nvisabhāgatvādāśrayasya tena ca tatrāprayogādasmaraṇācca /",
        "root": false
      },
      {
        "original": "[212|17-212|19]\nathāhorātrādūrdhvaṃ pañcarātraṃ daśarātraṃ vā upavāsasamādānasya kaḥ pratibandho bahūnāmupavāsasaṃvarāṇāmutpattau /",
        "root": false
      },
      {
        "original": "[212|19-212|20]\nitthamasti pratibandho yadbhagavānahorātrikamevopavāsaṃ sūtre śāstisma /",
        "root": false
      },
      {
        "original": "[212|20]\nidamidānīṃ saṃpradhāryam /",
        "root": false
      },
      {
        "original": "[212|20-212|22]\nkiṃ tāvadahorātrādūrdhvaṃ saṃvarasyānutpartti paśyatā tathāgatenāhorātrika upavāso deśita utāho durbalendriyāṇāmahorātrake 'pi saṃvarasamādānena saṃniyojanārthamiti /",
        "root": false
      },
      {
        "original": "[212|22]\nkutastvetadevaṃ tarkyate /",
        "root": false
      },
      {
        "original": "[212|22-212|23]\nahorātrāt pareṇāpi saṃvarotpattau yuktyavirodhāt /",
        "root": false
      },
      {
        "original": "[212|23-212|24]\ntadetatkasyacidapyahorātrādūrdhvamadeśanāṃ necchanti vaibhāṣikāḥ /",
        "root": false
      },
      {
        "original": "[212|24]\nasaṃvarasyedānīṃ kaḥ kālaniyamaḥ /",
        "root": false
      },
      {
        "original": "[212|25]\nnāsaṃvaro 'styahorātraṃ",
        "root": true
      },
      {
        "original": "[212|26]\nyāvajjīvaṃ pāpakarmābhyupagamādasaṃvara upajāyate nāhorātraṃ yathopavāsaḥ /\nkiṃ kāraṇam /",
        "root": false
      },
      {
        "original": "[213|01]\nna kilaivaṃ pragṛhyate // VAkK_4.27 //",
        "root": true
      },
      {
        "original": "[213|02-213|03]\nna kila kaścidevamasaṃvaraṃ samādatte yathopavāsaṃ kaccidahamahorātramasaṃvṛtaḥ syāmiti /",
        "root": false
      },
      {
        "original": "[213|03]\nkutsitatvātkarmaṇaḥ /",
        "root": false
      },
      {
        "original": "[213|03-213|04]\nevaṃ caiva na kaścidādatte kaccidahaṃ yāvajīvamasaṃvṛtaḥ syāmiti /",
        "root": false
      },
      {
        "original": "[213|04]\nyāvajjīvamapyasya lābho na syāt /",
        "root": false
      },
      {
        "original": "[213|04-213|06]\nyadyapi naivamādatte tathāpyatyantavipannenāśayena tāṃ kriyāṃ prakurvannasaṃvaraṃ pratilabhate na kālāntaravipannena /",
        "root": false
      },
      {
        "original": "[213|06]\nupavāsasaṃvarastu samādānabalādhānādanātyantike 'pyāśaye labhyata eva /",
        "root": false
      },
      {
        "original": "[213|07]\nsaṃvarārthitvāt /",
        "root": false
      },
      {
        "original": "[213|07-213|08]\nyadi punaḥ kaścidasaṃvareṇāpyarthī kālāntaramasaṃvaraṃ samādadīta so 'vaśyaṃ labheta /",
        "root": false
      },
      {
        "original": "[213|08]\nna tvedadṛṣṭamiti naivaṃ vyavasthāpyate /",
        "root": false
      },
      {
        "original": "[213|09]\navijñaptivadasaṃvaro 'pi nāsti dravyata iti sautrāntikāḥ /",
        "root": false
      },
      {
        "original": "[213|09-213|10]\nsa eva tu pāpakriyābhisaṃdhirasaṃvaraḥ /",
        "root": false
      },
      {
        "original": "[213|10]\nsānubandho yataḥ kuśalacitto 'pi tadvānucyate /",
        "root": false
      },
      {
        "original": "[213|10-213|11]\ntasyānirākṛtatvāt /",
        "root": false
      },
      {
        "original": "[213|12]\nathāhorātraṃ gṛhyamāṇa upavāsaḥ kathaṃ grahītavyaḥ /",
        "root": false
      },
      {
        "original": "[213|13-213|14]\nkālyaṃ grāhyo 'nyato nīcaiḥ sthitenoktānuvāditā /\nupavāsaḥ samagrāṅgo nirbhuṣeṇāniśākṣayāt // VAkK_4.28 //",
        "root": true
      },
      {
        "original": "[213|15]\nkālyaṃ tāvatsūryodayakāle ahorātrikatvātsaṃvarasya /",
        "root": false
      },
      {
        "original": "[213|15-213|16]\nyastu pūrvakṛtasamādāno nityamaṣṭabhyāmupaceṣyāmīti sa bhuktvāpi gṛhṇīyāt /",
        "root": false
      },
      {
        "original": "[213|16-213|17]\nanyataśca grahītavyo na svayamevāparāpekṣayā satsvapi pratyayeṣvanatikramārtham /",
        "root": false
      },
      {
        "original": "[213|17-213|18]\nnīcaiḥ sthitenotkuṭṭakena vā jānupātena vā kapotakamañjaliṃ kṛtvā 'nyatra sthāsyāt /",
        "root": false
      },
      {
        "original": "[213|18-213|19]\nagauravasya hi saṃvaro notpadyate /",
        "root": false
      },
      {
        "original": "[213|19]\ndātuśca vacanamanubruvīta /\nna pūrvaṃ na yugapat /",
        "root": false
      },
      {
        "original": "[213|19-213|20]\nevaṃ hyasau parasmāt gṛhīto bhavati /",
        "root": false
      },
      {
        "original": "[213|20]\nanyathā hi dānagrahaṇaṃ na sidhyet /",
        "root": false
      },
      {
        "original": "[213|20-213|21]\nsamagrāṅgaścāṣṭāṅga eva grahītavyo na vikalāṅgaḥ /",
        "root": false
      },
      {
        "original": "[213|21]\nnirbhūṣeṇa ca /\nājasrikamabhyalaṅkāraṃ muktvā /",
        "root": false
      },
      {
        "original": "[213|22]\nājasriko hyalaṅkāro nātyarthaṃ madamādadhāti /",
        "root": false
      },
      {
        "original": "[213|22-213|23]\nārātriparikṣayācca grahītavyo yāvat punaḥ sūryodayāt /",
        "root": false
      },
      {
        "original": "[213|23-213|24]\nato 'nyathā gṛhṇataḥ sucaritamātraṃ syānnatūpavāsasaṃvaraḥ /",
        "root": false
      },
      {
        "original": "[213|24-213|25]\nevaṃ ca kṛtvā aurabhrikapāradārikayo rātridivasopavāsakayoḥ sāphalyaṃ prayujyate /",
        "root": false
      },
      {
        "original": "[213|25]\narhatāṃ samīpe vasantyanenetyupavāsasteṣāmanuśikṣaṇāt /",
        "root": false
      },
      {
        "original": "[213|25-213|26]\nyāvajjīvikasaṃvarasamīpe vasantyanene tyapare /",
        "root": false
      },
      {
        "original": "[213|26-213|27]\nalpakuśalamūlānāṃ kuśalamūlapoṣaṇāt poṣadha iti vā /",
        "root": false
      },
      {
        "original": "[214|01-214|02]\n\"poṣaṃ dadhāti manasaḥ kuśalasya yasmāduktastato bhagavatā kila poṣadho 'yami\"ti /",
        "root": false
      },
      {
        "original": "[214|03]\nkimarthaṃ punaraṣṭāṅganyupādīyante /\nyasmāt",
        "root": false
      },
      {
        "original": "[214|04]\nśīlāṅgānyapramādāṅgaṃ vratāṅgāni yathākramam /",
        "root": true
      },
      {
        "original": "[214|05]\ncatvāryekaṃ tathā trīṇi",
        "root": true
      },
      {
        "original": "[214|06]\ncatvāri tāvacchīlāṅgāni yāvanmṛṣāvādaviratiḥ /\nprakṛtisāvadyaviratitvāt /",
        "root": false
      },
      {
        "original": "[214|07]\nekamapramādāṅga madyapānādviratiḥ /\nsamāttaśīlo 'pi madyapaḥ pramādyeta /",
        "root": false
      },
      {
        "original": "[214|07-214|08]\ntrīṇi vṛtāṅgāni yāvadakālabhojanādviratiḥ /",
        "root": false
      },
      {
        "original": "[214|08]\nsaṃvegānuguṇatvāt /",
        "root": false
      },
      {
        "original": "[214|08-214|09]\nkiṃ punarebhirapramādāṅgavṛtāṅgairanupāttaiḥ syāt /",
        "root": false
      },
      {
        "original": "[214|10]\nsmṛtināśo madaśca taiḥ // VAkK_4.29 //",
        "root": true
      },
      {
        "original": "[214|11]\nmadyaṃ hi pivataḥ kāryā kāryasmṛtireva naśyet /",
        "root": false
      },
      {
        "original": "[214|11-214|12]\nuccaśayanamahāśayananṛttagītādikaṃ pratisevamānasya madaḥ saṃbhavet /",
        "root": false
      },
      {
        "original": "[214|12]\nmattasya ca dauḥśīlyamadūraṃ bhavet /",
        "root": false
      },
      {
        "original": "[214|12-214|14]\nkāle punarbhuñjānasyocitabhaktakālaparihārādupavāsasmṛtiḥ saṃvegaścopatiṣṭhet /",
        "root": false
      },
      {
        "original": "[214|14]\ntadabhāvādubhayaṃ na syāditi /",
        "root": false
      },
      {
        "original": "[214|14-214|15]\nkecittu khalvakālabhojanāt prativiratimevopavāsaṃ manyante /",
        "root": false
      },
      {
        "original": "[214|15]\ntasya śeṣāṇyaṣṭāṅgānīti /",
        "root": false
      },
      {
        "original": "[214|15-214|16]\nnṛtyagotavāditraṃ gandhamālyavilepanaṃ ca dvayaṃ kṛtvā /",
        "root": false
      },
      {
        "original": "[214|16]\nevaṃ tu sati sūtrapāṭho na yujyeta /",
        "root": false
      },
      {
        "original": "[214|16-214|18]\nakālabhojanādvirati muktvā \"anenāhamaṣṭamāṅgena teṣāmāryāṇāmarhatāṃ śikṣāyāmanuśikṣe anuvidhīya\" iti /",
        "root": false
      },
      {
        "original": "[214|18]\nkastarhi so 'nya upavāso yasyemānyaṅgāni /\nsamudāyasyāvayavā aṅgāni /",
        "root": false
      },
      {
        "original": "[214|19-214|20]\nyathā sthasyāṅgāni caturaṅgo balakāyaḥ pañcāṅgaṃ tūryaṃ tathā 'ṣṭāṅga upavāso draṣṭavyaḥ /",
        "root": false
      },
      {
        "original": "[214|20-214|21]\nakālabhojanāt prativiratirūpavāsa upavāsāṅgaṃ ca yathā samyagdṛṣṭirmārgo mārgāṅgaṃ ca /",
        "root": false
      },
      {
        "original": "[214|21-214|22]\ndharmapravicayasaṃbodhyaṅgaṃ bodhirvodhyaṅgaṃ samādhirdhyānaṃ dhyānāṅgaṃ ceti vaibhāṣikāḥ /\n[214|22-214|23]\nnatu teṣāmeva samyagdṛṣṭyādīnāṃ ta evāṅgatvāya kalpanta iti /",
        "root": false
      },
      {
        "original": "[214|23-214|24]\npūrvakāḥ samyagdṛṣṭyādaya uttareṣāmaṅgaṃ yadi syuḥ prathamakṣaṇotpanna āryamārgo nāṣṭāṅgaḥ syāt /",
        "root": false
      },
      {
        "original": "[214|25]\nkiṃ khalvayamupavāsakasyaivopavāsa āhosvidanyasyāpi /",
        "root": false
      },
      {
        "original": "[214|26]\nanyasyāpyupavāso 'sti śaraṇaṃ tvagatasya na /",
        "root": true
      },
      {
        "original": "[214|27-215|01]\nanupavāsako 'pi yastamahorātraṃ buddhadharmasaṃghān śaraṇaṃ gatvopavāsaṃ gṛhṇāti tasyotpadyate upavāsasaṃvaro nānyathā /",
        "root": false
      },
      {
        "original": "[215|01]\nanyatrājñānāt /",
        "root": false
      },
      {
        "original": "[215|01-215|04]\nsūtra uktaṃ \"yataśca mahānāman gṛhī avadātavasanaḥ puruṣaḥ puruṣendriyeṇa samanvāgato buddhaṃ śaraṇaṃ gacchati dharmaṃ saṃghaṃ śaraṇaṃ gacchati vācaṃ ca bhāṣate upavāsakaṃ ca māṃ dharaya /",
        "root": false
      },
      {
        "original": "[215|04]\niyatā upāvāsako bhavatī\"ti /\ntat kiṃ śaraṇagamanādevopavāsako bhavati /",
        "root": false
      },
      {
        "original": "[215|05]\nbhavatīti bahirdeśakāḥ /\nna vinā saṃvareṇeti kāśmīrāḥ /\nyattarhi sūtra uktam /",
        "root": false
      },
      {
        "original": "[215|06]\nnāstyatra virodhaḥ /\nyasmādasyotpadyate tata eva",
        "root": false
      },
      {
        "original": "[215|07]\nupāsakatvopagamātsaṃvṛt",
        "root": true
      },
      {
        "original": "[215|08]\nupāsakatvābhyupagamādevāsyopāsakasaṃvaro jāyate /",
        "root": false
      },
      {
        "original": "[215|08-215|09]\n\"yadevābhyupagacchatyupāsakaṃ māṃ dhārayetyādyagreṇa yāvajjīvaṃ prāṇāpetami\"ti /",
        "root": false
      },
      {
        "original": "[215|09-215|10]\nprāṇātipātādyapetamityartho madhyapadalopāt /",
        "root": false
      },
      {
        "original": "[215|10]\nlaghusaṃvarasyāpi vyutpādanārthaṃ śikṣāpadānām",
        "root": false
      },
      {
        "original": "[215|11]\nuktistu bhikṣuvat // VAkK_4.30 //",
        "root": true
      },
      {
        "original": "[215|12-215|13]\nyathaivaṃ bhikṣurlabdhasaṃvaro 'pi punaḥ śikṣāpadāni grāhyate śrāmaṇeraśca vyutpādanārthamita ścāmutaśca te saṃvara iti tathopavāsako 'pi na tu vinā saṃvareṇopāsako 'sti /",
        "root": false
      },
      {
        "original": "[215|14]\nsarve cet saṃvṛtā ekadeśakāryādayaḥ katham /",
        "root": true
      },
      {
        "original": "[215|15-215|16]\nyadi sarva evopāsakā upāsakasaṃvarasthāḥ kathaṃ bhagavatā ekadeśakārī pradeśakārī yadbhūyaḥkārī pūripūrṇakārī copāsaka uktaḥ /",
        "root": false
      },
      {
        "original": "[215|17]\ntatpālanāt kila proktāḥ",
        "root": true
      },
      {
        "original": "[215|18]\nyo hi yacchikṣāpadaṃ pālayati sa tatkārītyuktaḥ /\nsarve tu samaṃ saṃvarasthāḥ /",
        "root": false
      },
      {
        "original": "[215|19]\nidamutsūtraṃ vartate /\nkimatrotsūtram /",
        "root": false
      },
      {
        "original": "[215|19-215|20]\nupāsakatvābhyupagamādeva saṃvaralābho yasmāt prāṇatipātamityāheti /",
        "root": false
      },
      {
        "original": "[215|20]\nna hyevaṃ sūtrapāṭhaḥ ukto yathā mahānāmasūtre pāṭhaḥ /",
        "root": false
      },
      {
        "original": "[215|21]\ntatraiva copāsakalakṣaṇopadeśo nānyatra /",
        "root": false
      },
      {
        "original": "[215|21-215|22]\nyatra tveṣa pāṭho \"yāvajjīvaṃ prāṇāpetaṃ śaraṇagatamabhiprasannami\"ti /",
        "root": false
      },
      {
        "original": "[215|22-215|23]\ntatra te dṛṣṭasatyā \"avetyaprasādānvayaṃ prāṇairapi saddharmopagamanaṃ darśayanti sma /",
        "root": false
      },
      {
        "original": "[215|23]\njīvitaheto rapyabhavyā vayamenaṃ dharmaṃ parityaktu\"miti /",
        "root": false
      },
      {
        "original": "[215|23-215|24]\nna tveṣa lakṣaṇopadeśaḥ saṃvarasya /",
        "root": false
      },
      {
        "original": "[215|24]\nprāṇāpetaṃ tu na kvacit paṭhyate /",
        "root": false
      },
      {
        "original": "[215|24-216|01]\nkaścaitadaparisphuṭārthaṃ paṭhet /",
        "root": false
      },
      {
        "original": "[216|01]\nekadeśakāryādīṃstu khaṇḍitaśikṣānadhikṛtya praśna eva na yujyate /",
        "root": false
      },
      {
        "original": "[216|02]\nkuto visarjanamāveṇikadharmāṇām /",
        "root": false
      },
      {
        "original": "[216|02-216|03]\nko hyapāsakasaṃvaraṃ jānan etanna jñāsyate yo hi yacchikṣāpadaṃ na khaṇḍayati sa tatkārī bhavatīti /",
        "root": false
      },
      {
        "original": "[216|03-216|04]\nupāsakasaṃvarasya tu parimāṇānabhijñāṃstanmātraśikṣākṣamān pratyeṣa praśno yujyate /",
        "root": false
      },
      {
        "original": "[216|04-216|05]\n\"kiyatā bhadantopāsaka ekadeśakārī bhavati yāvat paripūrṇakārī bhavati /\"",
        "root": false
      },
      {
        "original": "[216|05-216|06]\nyadi tarhi vinā saṃvareṇopāsakaḥ syādvikalena vā bhikṣuśrāmaṇerāvapi syātām /",
        "root": false
      },
      {
        "original": "[216|06-216|07]\nkathaṃ tāvadeṣāmupāsakasaṃvarādīnāmaṅgapratiniyamo bhavati /",
        "root": false
      },
      {
        "original": "[216|07]\nśāstṛprajñaptivaśāt /",
        "root": false
      },
      {
        "original": "[216|08]\nupāsakatvādipratiniyamo 'pi śāstṛprajñaptivaśādiṣyatām /",
        "root": false
      },
      {
        "original": "[216|08-216|09]\nvināpi hi saṃvareṇopāsakaḥ prajñaptito na tu bhikṣuśrāmaṇerāviti te tvetannecchanti kāśmīrāḥ /",
        "root": false
      },
      {
        "original": "[216|09-216|10]\nsarveṣāṃ tu saṃvarāṇām /",
        "root": false
      },
      {
        "original": "[216|11]\nmṛdvāditvaṃ yathā manaḥ // VAkK_4.31 //",
        "root": true
      },
      {
        "original": "[216|12]\nmṛdumadhyādhimātratvaṃ sasaṃtānacittavaśāt /",
        "root": false
      },
      {
        "original": "[216|12-216|13]\nevaṃ ca kṛtvā 'rhato 'pi mṛduḥ prātimokṣasaṃvaraḥ syāt pṛthagjanasyādhimātraḥ /",
        "root": false
      },
      {
        "original": "[216|13-216|14]\nkiṃ punaḥ saṃvaragrahaṇādevopāsakaḥ syādvinā śaraṇagamanaiḥ /",
        "root": false
      },
      {
        "original": "[216|14]\nna syādanyatrājñānāt /",
        "root": false
      },
      {
        "original": "[216|15]\nyo buddhadharmasaṃghāñcharaṇaṃ gacchati kimasau śaraṇaṃ gacchati /",
        "root": false
      },
      {
        "original": "[216|16-216|17]\nbuddhasaṃghakarāndharmānaśaikṣānubhayāṃśca saḥ /\nnirvāṇaṃ ceti śaraṇaṃ yo yāti śāraṇatrayam // VAkK_4.32 //",
        "root": true
      },
      {
        "original": "[216|18-216|20]\nyo buddhaṃ śaraṇaṃ gacchati aśaikṣānasau budhakarakāndharmāñcharaṇaṃ gacchati yeṣāṃ prādhānyena sa ātmabhāvo budhā ityucyate yeṣāṃ vā lābhena sarvāvabodhasāmarthyādbuddho bhavati /",
        "root": false
      },
      {
        "original": "[216|20]\nke punaste /\nkṣayajñānādayaḥ saparivārāḥ /",
        "root": false
      },
      {
        "original": "[216|20-216|21]\nrūpakāyasya pūrvaṃ paścāccāviśeṣāt /",
        "root": false
      },
      {
        "original": "[216|21]\nkiṃ sarvabuddhānathaikam /\nlakṣaṇataḥ sarvabudhān /",
        "root": false
      },
      {
        "original": "[216|21-216|22]\nmārgasyāvilakṣāṇatvāt /",
        "root": false
      },
      {
        "original": "[216|22-216|23]\nyaḥ saṃghaṃ śaraṇaṃ gacchati śaikṣāśaikṣānasausaṃghakarakānharmān gacchati yeṣāṃ lābhenāṣṭau pudgalāḥ saṃghībhavanti /",
        "root": false
      },
      {
        "original": "[216|23]\nabhedatvāt /",
        "root": false
      },
      {
        "original": "[216|24]\nkiṃ sarvasaṃghānathaikam /\nlakṣaṇataḥ sarvasaṃghānmārgasyāvilakṣaṇatvāt /",
        "root": false
      },
      {
        "original": "[216|24-216|26]\nyattu sūtra uktaṃ \"yo 'pyasau bhaviṣyatyanāgate 'dhvani saṃgho nāma tamapi śaraṇaṃ gacchatami \"ti /",
        "root": false
      },
      {
        "original": "[216|26]\ntatpratyakṣabhāvinaḥ saṃvaratvasyodbhāvanārtham /",
        "root": false
      },
      {
        "original": "[216|26-216|27]\nyo dharmaṃ śaraṇaṃ gacchati asau nirvāṇaṃ śaraṇaṃ gacchati pratisaṃkhyānirodham /",
        "root": false
      },
      {
        "original": "[216|27-216|28]\nsvaparasaṃtānaklelśānāṃ duḥkhasya ca śāntyekalakṣaṇātvāt /",
        "root": false
      },
      {
        "original": "[216|28-216|29]\nyadyaśaikṣā dharmā eva buddhaḥ kathaṃ tathāgatasyāntike dukṣṭacittarudhirotpādanādānantaryaṃ bhavati /",
        "root": false
      },
      {
        "original": "[216|29-217|01]\nāśrayavipādanātte 'pi vipāditā bhavantīti vaibhāṣikāḥ /",
        "root": false
      },
      {
        "original": "[217|01]\nśāstraṃ tu naivaṃ vācakamaśaikṣā dharmā eva buddha iti /",
        "root": false
      },
      {
        "original": "[217|01-217|02]\nkiṃ tarhi /",
        "root": false
      },
      {
        "original": "[217|02]\nbuddhakarakā iti /\nata āśrayasya buddhatvāpratiṣedhādacodyamevaitat /",
        "root": false
      },
      {
        "original": "[217|02-217|03]\nanyathā hi laukikacittastho na buddhaḥ syānna saṃghaḥ śīlameva ca bhikṣukarakaṃ bhikṣuḥ syāt /",
        "root": false
      },
      {
        "original": "[217|04]\nyathā tu yo bhikṣūn pūjayati bhikṣukarakamasau śīlaṃ pūjayati /",
        "root": false
      },
      {
        "original": "[217|04-217|05]\nevaṃ yo buddhaṃ śaraṇaṃ gacchatyaśaikṣānasau buddhakarakāndharmān śaraṇaṃ gacchati /",
        "root": false
      },
      {
        "original": "[217|05-217|06]\nyo buddhaṃ śaraṇaṃ gacchati so 'ṣṭādaśāveṇikānbuddharmānityapare /",
        "root": false
      },
      {
        "original": "[217|06-217|07]\nkiṃsvabhāvāni śaraṇagamanāni /",
        "root": false
      },
      {
        "original": "[217|07]\nvāgvijñaptisvabhāvāni /\nkaḥ punaḥ śaraṇārthaḥ /",
        "root": false
      },
      {
        "original": "[217|07-217|08]\ntrāṇārthaḥ śaraṇārthaḥ /",
        "root": false
      },
      {
        "original": "[217|08]\ntadāśrayeṇa sarvaduḥkhātyantanirmokṣāt /\nuktaṃ hi bhagavatā",
        "root": false
      },
      {
        "original": "[217|09-217|10]\n\"bahavaḥ śaraṇaṃ yānti parvatāṃśca vanāni ca\nārāmānvṛkṣāṃścaityāṃśca manuṣyā bhayavarjitāḥ //",
        "root": false
      },
      {
        "original": "[217|11-217|12]\nna tvetaccharaṇaṃ śreṣṭhaṃ naitaccharaṇamuttamam /\nnaitaccharaṇamāgamya sarvaduḥkhātpramucyate //",
        "root": false
      },
      {
        "original": "[217|13-217|14]\nyastu buddhaṃ ca dharmaṃ ca saṃghaṃ ca śaraṇaṃ gataḥ /\ncatvāri cāryasatyāni paśyati prajñayā yadā //",
        "root": false
      },
      {
        "original": "[217|15-217|16]\nduḥkhaṃ duḥkhasamutpādaṃ duḥkhasya samatikramam /\nāryaṃ cāṣṭāṅgikaṃ mārgaṃ kṣemaṃ nirvāṇagāminam //",
        "root": false
      },
      {
        "original": "[217|17-217|18]\netaddhi śaraṇaṃ śreṣṭhametaccharaṇamuttamam /\netaccharaṇamāgamya sarvaduḥkhāt pramucyate //\"iti /",
        "root": false
      },
      {
        "original": "[217|19]\neta eva śaraṇagamanāni sarvasaṃvarasamādāneṣu dvārabhūtāni /",
        "root": false
      },
      {
        "original": "[217|20-217|21]\nkiṃ punaḥ kāraṇamanyeṣu saṃvareṣvabrahmacaryādviratiḥ śikṣāpadaṃ vyavasthāpitam upāsakasya tu kāmamithyācārāt /",
        "root": false
      },
      {
        "original": "[217|22]\nmithyācārātigarhyatvātsaukaryādakriyāptitaḥ /",
        "root": true
      },
      {
        "original": "[217|23]\nkāmamithyācāro hi loke 'tyantaṃ garhitaḥ /\npareṣāṃ dāropaghātādāpāyikatvācca /",
        "root": false
      },
      {
        "original": "[217|24]\nna tathā 'brahmacaryam /",
        "root": false
      },
      {
        "original": "[217|24-217|25]\nsukarā ca kāmamithyācārādviratirgṛhānadhyāvasatāṃ duṣkarātvabrahmacaryāditi duṣkaraṃ karttuṃ notsaheran /",
        "root": false
      },
      {
        "original": "[217|25-217|26]\nāryāścākaraṇasaṃvaraṃ kāmamithyācārāt pratilabhante /",
        "root": false
      },
      {
        "original": "[217|26-218|01]\njanmāntareṣvapyanadhyācaraṇānnatvabrahmacryādityupāsakasyāpi tasmādeva viratiḥ śikṣāpadaṃ vyavasthāpitaṃ mā bhūt parivṛttajanmāntaraḥ śaikṣa upāsakasaṃvarāṅgeṣvasaṃvṛta iti /",
        "root": false
      },
      {
        "original": "[218|01-218|02]\nakriyāniyamo hyakaraṇasaṃvaraḥ /",
        "root": false
      },
      {
        "original": "[218|02-218|03]\nya upāsakāḥ santo bhāryāḥ pariṇayanti kiṃ taistābhyo 'pi saṃvaraḥ pratilabdho 'tha na /",
        "root": false
      },
      {
        "original": "[218|03]\npratilabdho mā bhūt prādeśikasaṃvaralābha iti /",
        "root": false
      },
      {
        "original": "[218|03-218|04]\nkathaṃ saṃvarakṣobho na bhavati /",
        "root": false
      },
      {
        "original": "[218|04]\nyasmāt",
        "root": false
      },
      {
        "original": "[218|05]\nyathābhyupagamaṃ lābhaḥ saṃvarasya na saṃtateḥ // VAkK_4.33 //",
        "root": true
      },
      {
        "original": "[218|06]\nyathā hyeṣāmabhyupagamastathā saṃvaralābhaḥ /\nkathaṃ caiṣāmabhyupagamaḥ /",
        "root": false
      },
      {
        "original": "[218|06-218|07]\nkāmamithyācārādviramāmīti /",
        "root": false
      },
      {
        "original": "[218|07-218|08]\nna tvatra saṃtāne mayā brahmacaryaṃ na kartavyamityata evaiṣāṃ tadadhiṣṭhātkāmamithyācārāṅgādeva saṃvaralābho nābrahmacaryāditi nāsti bhāryībhūtāyāṃ saṃvarakṣobhaḥ /",
        "root": false
      },
      {
        "original": "[218|09-218|10]\natha kasmāt mṛṣāvādād viratirevopāsakasaṃvaraśikṣāpadaṃ na paiśunyādiviratiḥ /",
        "root": false
      },
      {
        "original": "[218|10]\nebhireva ca tribhiḥ kāraṇaiḥ /",
        "root": false
      },
      {
        "original": "[218|11]\n\"mṛṣāvādātigarhyatvāt saukaryādakriyāptitaḥ /\"",
        "root": false
      },
      {
        "original": "[218|12]\nmṛṣāvādaprasaṅgācca sarvaśikṣāvyatikrame /",
        "root": true
      },
      {
        "original": "[218|13-218|15]\nsarvatra hi śikṣātikrame samanuyujyamānasyopasthitamidaṃ bhavati nāhamevamahārṣamiti mṛṣāvādasya prasaṅgo bhavatyato mṛṣāvādādviratirvidhīyate kathaṃ kṛtātikramo 'pyātmani māviṣkuryāditi /",
        "root": false
      },
      {
        "original": "[218|15-218|16]\nkiṃ punaḥ kāraṇaṃ pratikṣepaṇasāvadyācchikṣāpadasya na vyavasthāpitam /",
        "root": false
      },
      {
        "original": "[218|17]\npratikṣepaṇasāvadyānmadyādeva",
        "root": true
      },
      {
        "original": "[218|18]\nkiṃ kāraṇaṃ madyādeva nānyasmāt /",
        "root": false
      },
      {
        "original": "[218|19]\nanyaguptaye // VAkK_4.34 //",
        "root": true
      },
      {
        "original": "[218|20]\nmadyaṃ pivato 'nyānyapyaṅgānyaguptāni syuḥ /",
        "root": false
      },
      {
        "original": "[218|20-218|21]\nkathaṃ punarmadyapānaṃ pratikṣepaṇasāvadyaṃ gamyate /",
        "root": false
      },
      {
        "original": "[218|21]\nprakṛtisāvadyalakṣaṇābhāvāt /",
        "root": false
      },
      {
        "original": "[218|21-218|22]\nprakṛtisāvadyaṃ hi kliṣṭenaiva cittenādhyācaryate /",
        "root": false
      },
      {
        "original": "[218|22]\nśakyaṃ tu madyaṃ pratīkārabuddhyaiva pātuṃ yāvanna madayet /",
        "root": false
      },
      {
        "original": "[218|22-218|23]\nkliṣṭameva taccittaṃ yanmadanīyaṃ jñātvā pibati /",
        "root": false
      },
      {
        "original": "[218|23-218|24]\nna tat kliṣṭaṃ yadamadanīyamātrāṃ viditvā pibati /",
        "root": false
      },
      {
        "original": "[218|24]\nprakṛtisāvadyaṃ madyamiti vinayadharāḥ /",
        "root": false
      },
      {
        "original": "[218|24-218|25]\n\"kathaṃ bhadanta glāna upasthātavyaḥ /",
        "root": false
      },
      {
        "original": "[218|25-218|26]\nprakṛtisāvadyamupālin sthāpayitvā\" ityuktaṃ bhagavatā /",
        "root": false
      },
      {
        "original": "[218|26]\nśākyeṣu ca glāneṣu madyapānaṃ nābhyanujñātam /",
        "root": false
      },
      {
        "original": "[218|27-218|28]\nidaṃ coktaṃ māṃ bhikṣavaḥ śāstāramuddiśadbhiḥ kuśāgreṇāpi madyaṃ na pātavyami\" tyataḥ prakṛtisāvadyamiti jñāyate /",
        "root": false
      },
      {
        "original": "[218|28]\nāryaiśca janmāntaragatairapyanadhyācārāt /",
        "root": false
      },
      {
        "original": "[218|29]\nprāṇivadhādivat /\nkāyaduścaritavacanāddurgatigamanācceti /\nnetyābhidhārmikāḥ /",
        "root": false
      },
      {
        "original": "[219|01-219|02]\nutsargavihitasyāpi glāneṣu prajñaptisāvadyasya punarmadyasyāpavādaḥ prasaṅgaparihārārthaṃ madnīyamātrānīyamanāt/",
        "root": false
      },
      {
        "original": "[219|02]\nata eva kuśāgrapānapratiṣedhaḥ /",
        "root": false
      },
      {
        "original": "[219|03]\nāryairanadhyācaraṇaṃ hrīmattvāttena ca smṛtināśāt /",
        "root": false
      },
      {
        "original": "[219|03-219|04]\nalpakasyāpyapānamaniyamādviṣavat /",
        "root": false
      },
      {
        "original": "[219|04]\nduścaritavacanaṃ pramādasthānatvāt /",
        "root": false
      },
      {
        "original": "[219|04-219|05]\nata evātra pramādasthānagrahaṇaṃ nānyeṣu teṣāṃ prakṛtisāvadyatvāt /",
        "root": false
      },
      {
        "original": "[219|05]\natyāsevitena durgatigamanābhidhānam /",
        "root": false
      },
      {
        "original": "[219|05-219|06]\ntatprasaṅgenābhīkṣṇamakuśalasaṃtatipravṛtterāpāyikasya karmaṇa ākṣepādvṛttilābhādvā /",
        "root": false
      },
      {
        "original": "[219|06-219|07]\nsurāmaireyamadyapramādasthānamiti ko 'rthaḥ /",
        "root": false
      },
      {
        "original": "[219|07]\nsurā anāsavaḥ /\nmaireyaṃ dravāsavaḥ /",
        "root": false
      },
      {
        "original": "[219|07-219|08]\nte ca kadācidaprāptacyutamadyabhāve bhavataḥ ityato madyagrahaṇam /",
        "root": false
      },
      {
        "original": "[219|08-219|09]\npūgaphalakodravādayo 'pi madayantīti surāmaireyagrahaṇam /",
        "root": false
      },
      {
        "original": "[219|09-219|10]\nprajñaptisāvadyasyāpyādareṇa praheyatve kāraṇajñāpanārthaṃ pramādasthānavacanam /",
        "root": false
      },
      {
        "original": "[219|10]\nsarvapramādāspadatvāditi /",
        "root": false
      },
      {
        "original": "[219|11-219|12]\nya ime trayaḥ prātimokṣadhyānānāsravasaṃvarāḥ kimeṣāṃ yata eko labhyate tataḥ śeṣau /",
        "root": false
      },
      {
        "original": "[219|12]\nnetyāha /\nkiṃ tarhi /",
        "root": false
      },
      {
        "original": "[219|13]\nsarvobhayebhyaḥ kāmāpto vartamānebhya āpyate /",
        "root": true
      },
      {
        "original": "[219|14]\nvartamānebhya eva skandhāyatana dhātubhyaḥ kāmāpta iti prātimokṣasaṃvaraḥ /",
        "root": false
      },
      {
        "original": "[219|15]\nsarvebhya iti maulaprayogapṛṣṭhebhyaḥ /",
        "root": false
      },
      {
        "original": "[219|15-219|17]\nubhayebhya iti sattvāsattvākhyebhyaḥ prakṛtipratikṣepaṇasāvadyebhyaśca vartamānebhya eva skandhāyatanadhātubhyo labhyate /",
        "root": false
      },
      {
        "original": "[219|17]\nsattvādhiṣṭānapravṛttatvāt nātītānāgatebhyaḥ /\nteṣāmasattvasaṃkhyātatvāt /",
        "root": false
      },
      {
        "original": "[219|18]\nmaulebhyaḥ sarvakālebhyo dhyānānāsravasaṃvarau // VAkK_4.35 //",
        "root": true
      },
      {
        "original": "[219|19-219|21]\nmaulebhya eva karmapathebhyo dhyānānāsravasaṃvarau labhyete na prayogapṛṣṭhebhyaḥ kuta eva prajñaptisāvadyebhyaḥ sarvakālebhyaśca skandhāyatanadhātubhyo labhyete atītānāgatebhyo 'pi /",
        "root": false
      },
      {
        "original": "[219|21]\nata eva catuṣkoṭikaṃ kriyate /",
        "root": false
      },
      {
        "original": "[219|21-219|22]\nsanti tāni skandha dhātvāyatanāti yebhyaḥ prātimokṣasaṃvaraḥ eva labhyate na dhyānānāsravasaṃvarāviti vistaraḥ /",
        "root": false
      },
      {
        "original": "[219|22-219|23]\nprathamā koṭiḥ pratyutpannebhyaḥ sāmantakapṛṣṭhebhyaḥ pratikṣepaṇasāvadyācca /",
        "root": false
      },
      {
        "original": "[219|23-219|24]\ndvitīyā 'tītānāgatebhyo maulebhyaḥ karmapathebhyaḥ /",
        "root": false
      },
      {
        "original": "[219|24]\ntṛtīyā pratyutpannebhyo maulebhyaḥ karmapathebhyaḥ /",
        "root": false
      },
      {
        "original": "[220|01]\ncaturthyatītānāgatebhyaḥ sāmantakapṛṣṭhemyaḥ iti /",
        "root": false
      },
      {
        "original": "[220|01-220|02]\nnatu saṃvarakāle vartamānāḥ karmapathāḥ santīti vartamānādhiṣṭhānebhyaḥ iti vaktavyam /",
        "root": false
      },
      {
        "original": "[220|02-220|03]\nanāgatānāmeva saṃvaraṇaṃ yujyate nātītavartamānānām /",
        "root": false
      },
      {
        "original": "[220|04-220|05]\natha kiṃ saṃvarāsaṃvarau sarvasattvebhya eva labhyete sarvāṅgebhyaḥ sarvakāraṇaiśca āhosvidasti bhedaḥ /",
        "root": false
      },
      {
        "original": "[220|05]\nniyataṃ tāvat labhyate /",
        "root": false
      },
      {
        "original": "[220|06]\nsaṃvaraḥ sarvasattvebhyo vibhāṣā tvaṅgakāraṇaiḥ /",
        "root": true
      },
      {
        "original": "[220|07]\nsarvasattvebhya eva saṃvaro labhyate kebhyaścit aṅgebhyastu vibhāṣā /",
        "root": false
      },
      {
        "original": "[220|07-220|08]\nkaścit sarvebhyo labhyate /",
        "root": false
      },
      {
        "original": "[220|08]\nbhikṣusaṃvaraḥ /\nkaściccaturbhyaḥ /\ntato 'nyaḥ /",
        "root": false
      },
      {
        "original": "[220|08-220|09]\nkarmapathā hi saṃvarasyāṅgāni /",
        "root": false
      },
      {
        "original": "[220|09]\nkāraṇairapi kenacit paryāyeṇa sarvaiḥ kenacidekena /\nkena tāvatsarvaiḥ /",
        "root": false
      },
      {
        "original": "[220|10]\nyadyalobhādveṣāmohāḥ kāraṇānīṣyante /\nkenai kena /",
        "root": false
      },
      {
        "original": "[220|10-220|11]\nyadi mkṛdumadhyādhimātrāṇi cittāni kāraṇānīṣyante /",
        "root": false
      },
      {
        "original": "[220|11-220|12]\npaścimaṃ paryāyaṃ niyamayyocyate asti saṃvarasthāyī sarvasattveṣu saṃvṛto na sarvāṅgaiḥ na sarvakāraṇaiḥ /",
        "root": false
      },
      {
        "original": "[220|12-220|13]\nyo mṛdunā cittena madhyenādhimātreṇa vā upāsakovāsa śrāmaṇerasaṃvaraṃ samādatte /",
        "root": false
      },
      {
        "original": "[220|13-220|14]\nasti sarvasattveṣu saṃvṛtaḥ sarvaṅgaiśca na tu sarakāraṇaiḥ /",
        "root": false
      },
      {
        "original": "[220|14]\nyo mṛdunā cittena madhyenādhimātreṇa vā bhikṣusaṃvaraṃ samādatte /",
        "root": false
      },
      {
        "original": "[220|15]\nasti sarvasattveṣu sarvaṅgaiḥ sarvakāraṇaiśca /",
        "root": false
      },
      {
        "original": "[220|15-220|16]\nyastrividhena cittena trīn saṃvarān samādatte /",
        "root": false
      },
      {
        "original": "[220|16]\nasti sarvasattveṣu sarvakāraṇaiśca na tu sarvāṅgaiḥ /",
        "root": false
      },
      {
        "original": "[220|16-220|17]\nya upāsakopavāsaśrāmaṇerasaṃvarānmṛdumadhyādhimātraiḥ samādatte /\n[220|17-220|18]\nyastu na sarvasattveṣu syādīdṛśo nāsti /",
        "root": false
      },
      {
        "original": "[220|18-220|19]\nyasmātsarvasattvānugate kalyāṇāśaye sthitaḥ saṃvaraṃ pratilabhate nānyathā pāpāśayasyānuparatatvāt /",
        "root": false
      },
      {
        "original": "[220|19-220|20]\npañca niyamān kurvan prātimokṣasamvaraṃ pratilabhate /",
        "root": false
      },
      {
        "original": "[220|20]\nsattvāṅgadeśakālasamayaniyamāt /",
        "root": false
      },
      {
        "original": "[220|20-220|21]\namuṣmātsattvādviramāmīti sattvaniyamaḥ /",
        "root": false
      },
      {
        "original": "[220|21]\namuṣmādaṅgādityaṅaniyamaḥ /\namusmina deśa iti deśaniyamaḥ /",
        "root": false
      },
      {
        "original": "[220|22]\nmāsādyāvaditi kālaniyamaḥ /\nanyatra yuddhāditi samayaniyamaḥ /",
        "root": false
      },
      {
        "original": "[220|22-220|23]\nsucaritamātraṃ tu syāttathā gṛhṇataḥ /",
        "root": false
      },
      {
        "original": "[220|23]\nkathamaśakyebhyaḥ saṃvaralābhaḥ /",
        "root": false
      },
      {
        "original": "[220|23-220|24]\nsarvasattvajīvitānupaghātādhyāśayenābhyupagamāt /",
        "root": false
      },
      {
        "original": "[220|24-220|25]\nyadi punaḥ śakyebhya eva saṃvaro labhyate cayāpacayayuktaḥ syāt /",
        "root": false
      },
      {
        "original": "[220|25]\nśakyāśakyānāmitaretarasaṃcārāt /",
        "root": false
      },
      {
        "original": "[220|25-220|26]\nevaṃ ca sati vināpi lābhatyāgakāraṇābhyāṃ saṃvarasya lābhatyāgau syātāmiti vaibhāṣikāḥ /",
        "root": false
      },
      {
        "original": "[220|26]\nnaivaṃ bhavisyati /",
        "root": false
      },
      {
        "original": "[220|26-221|01]\nyathā hyapūrvatṛṇādyutpattau śoṣe vā saṃvarasya vṛddhihlāsau na bhavatastathā śakyāśakyasaṃcāre 'pi na syātām /",
        "root": false
      },
      {
        "original": "[221|01]\nna sattvānāṃ pūrvaṃ paścācca bhāvāttṛṇādīnāṃ tvabhāvāt /",
        "root": false
      },
      {
        "original": "[221|01-221|02]\nko nvatra viśeṣo na vā bhavedasatsu tṛṇādiṣu saṃvarastadvadaśakyo vā bhavet /",
        "root": false
      },
      {
        "original": "[221|02-221|04]\nyadā ca parinirvṛtā na bhavantyeva tadā kathaṃ saṃvarahlāso na syāditi naiṣa yuktaḥ parihāraḥ /",
        "root": false
      },
      {
        "original": "[221|04]\ntasmātpūrvaka eva parihāraḥ sādhuḥ /",
        "root": false
      },
      {
        "original": "[221|04-221|06]\nevaṃ tarhi pūrvabuddhaparinirvṛtebhya uttareṣāṃ buddhānāṃ pratimokṣasaṃvarasyā lābhātkathaṃ śīlanyūnatā na prasajyeta /",
        "root": false
      },
      {
        "original": "[221|06]\nsarveṣāṃ sattvebhyo lābhāt /",
        "root": false
      },
      {
        "original": "[221|06-221|07]\nyadi hi te 'pyabhaviṣyaṃ stebhyo 'pi te 'lapsyanta /",
        "root": false
      },
      {
        "original": "[221|07]\nuktaṃ yataḥ saṃvaro labhyate /",
        "root": false
      },
      {
        "original": "[221|08]\nasamvarastu sarvebhyaḥ sarvāṅgebhyo na kāraṇaiḥ // VAkK_4.36 //",
        "root": true
      },
      {
        "original": "[221|09]\nasaṃvarastu sarvasattvebhyo labhyate sarvakarmapathebhyaśca /",
        "root": false
      },
      {
        "original": "[221|09-221|10]\nnāsti hi vikalenāsaṃvareṇāsaṃvarikaḥ /",
        "root": false
      },
      {
        "original": "[221|10]\nna tu sarvakāraṇairyugapat mṛdvādicittāsaṃbhavāt /",
        "root": false
      },
      {
        "original": "[221|10-221|12]\nyo mṛdunā cittenāsaṃvaraṃ pratilabhate so 'dhimātreṇāpi cittena prāṇinaṃ jīvitādvyaparopayanmṛdunaivā saṃvareṇa samanvāgato bhavatyadhimātrayā tu prāṇātipātavijñaptyā /",
        "root": false
      },
      {
        "original": "[221|12-221|13]\nevaṃ madhyādhimātreṇa yojyam /",
        "root": false
      },
      {
        "original": "[221|13-221|15]\ntatreme āsaṃvarikāstadyathā aurabhrikāḥ kaukkuṭikāḥ saukarikāḥ śākunikā mātsikā mṛgalubdhakāścaurā vadhyaghātakā bandhanapālakā nāgabandhakāḥ śvapākā vāgurikāśca /",
        "root": false
      },
      {
        "original": "[221|15-221|16]\nrājāno daṇḍanetāro vyāvahārikāścārthata āsaṃvarikāḥ asaṃvare bhavatvāt tatrashatayā asaṃvara eṣāmastīti āsaṃvarikā vā /",
        "root": false
      },
      {
        "original": "[221|16-221|17]\nurabhrān ghnantīti aurabhrikāḥ /",
        "root": false
      },
      {
        "original": "[221|17]\nevamanye 'pi yojyāḥ /",
        "root": false
      },
      {
        "original": "[221|17-221|18]\nyuktastāvat saṃvarasya sarvasattvebhyo lābhaḥ /",
        "root": false
      },
      {
        "original": "[221|18]\nsarvasattvahitādhyāśayena grahaṇāt /",
        "root": false
      },
      {
        "original": "[221|18-221|20]\naurabhrikādīnāṃ tu mātāpitṛputradārādiṣvavipannāśayānāṃ jīvitahetorapyahantukāmānāṃ kathamasaṃvaraḥ sarvasattvebhyo yujyate /",
        "root": false
      },
      {
        "original": "[221|20]\nmātrādīnapi hi ta urabhrībhūtān hanyuḥ /",
        "root": false
      },
      {
        "original": "[221|20-221|21]\nna hi tāvatte ta eva iti vidvāṃso hanyuḥ /",
        "root": false
      },
      {
        "original": "[221|21-212|22]\nāryībhūtānāṃ ca punaḥ paśu bhavituṃ nāstyavakāśa iti tebhyaḥ kathaṃ syāt /",
        "root": false
      },
      {
        "original": "[221|22-221|23]\nyadi cā nāgatātmabhāvāpekṣayā varttamānādasaṃvṛtaḥ syādurabhrādīnapi te putrībhūtāt sarvathā na hanyuriti ina syāttebhyyo 'saṃvaraḥ /",
        "root": false
      },
      {
        "original": "[221|23-222|01]\nkathaṃ hi nāma jighāṃsatāmeva tebhyo na syādasaṃvaraḥ /",
        "root": false
      },
      {
        "original": "[222|01]\netanmātrādiṣu samānam /",
        "root": false
      },
      {
        "original": "[222|01-222|02]\nkathaṃ hi nāmājighāṃsatāmeva tebhyaḥ syādasaṃvara iti /",
        "root": false
      },
      {
        "original": "[222|02]\nyaścaurabhriko janmanāpyādatte svadāraparituṣṭo mūkaśca /",
        "root": false
      },
      {
        "original": "[222|03]\nkathamasya pūrvaṅgebhyo 'saṃvaraḥ syāt /\nāśayasyāvipannatvāt /",
        "root": false
      },
      {
        "original": "[222|03-222|04]\nmūko 'pi ca vākprāpaṇīyamarthaṃ kāyena prāpayituṃ śakta iti /",
        "root": false
      },
      {
        "original": "[222|04-222|05]\nyastarhi dve trīṇi vā śikṣāpadāni samādatte /",
        "root": false
      },
      {
        "original": "[222|05]\nsarvathā nāsti vikalaḥ prādeśikaścāsaṃvarika iti vaibhāṣikāḥ /",
        "root": false
      },
      {
        "original": "[222|05-222|07]\nyathā bhyupagamaṃ vikalo 'pi syāt prādeśiko 'pyasaṃvaraḥ saṃvaraścānyatrāṣṭavidhāditi sautrāntikāḥ /",
        "root": false
      },
      {
        "original": "[222|07]\ntanmātraśīla dauḥślīlyapratibandhāt /",
        "root": false
      },
      {
        "original": "[222|08]\nuktamidamasaṃvarasya yebhyo lābhaḥ /\nkathaṃ tu lābha iti noktam /\ntata idamucyate /",
        "root": false
      },
      {
        "original": "[222|09]\nasaṃvarasya kriyayā lābho 'bhyupagamena vā /",
        "root": true
      },
      {
        "original": "[222|10]\ndvābhyāṃ kāraṇābhyāmasaṃvaro labhyate /",
        "root": false
      },
      {
        "original": "[222|10-222|11]\nvadhaprayogakriyayā tatkulīnaiḥ tatkarmābhyupagamāccānyatra kulīnaiḥ /",
        "root": false
      },
      {
        "original": "[222|11]\nvayamapyanayā jīvikayā jīviṣyāma iti /",
        "root": false
      },
      {
        "original": "[222|12]\nśeṣāvijñaptilābhastu kṣetrādānādarehanāt // VAkK_4.37 //",
        "root": true
      },
      {
        "original": "[222|13]\nkṣetraṃ vā tadrūpaṃ bhavati yatrārāmādipradānamātreṇāvijñaptirutpadyate /",
        "root": false
      },
      {
        "original": "[222|13-222|14]\nyathaupadhikeṣu puṇyakriyāvastuṣu /",
        "root": false
      },
      {
        "original": "[222|14-222|15]\nathavā samādānamādatte buddhamavanditvā na bhokṣye tithimāsārdhamāsabhaktāni vā nityaṃ kariṣyāmītyādi /",
        "root": false
      },
      {
        "original": "[222|15-222|16]\nādareṇa tadrūpeṇa kriyāmīhate kuśalāmakuśalāṃ vā yato 'syāvijñaptirutpadyate /",
        "root": false
      },
      {
        "original": "[222|16-222|17]\nuktametadyathā saṃvarāsaṃvaretarāṇāṃ pratilambhaḥ /",
        "root": false
      },
      {
        "original": "[222|18]\ntyāga idānīṃ vaktavyaḥ /\ntatra tāvat",
        "root": false
      },
      {
        "original": "[222|19-222|20]\nprātimokṣadamatyāgaḥ śikṣānikṣepaṇāccyuteḥ /\nubhayavyañjanotpattermūlacchedānniśātyayāt // VAkK_4.38 //",
        "root": true
      },
      {
        "original": "[222|21]\ndāmyantyaneneti damaḥ saṃvaro 'bhipretastenendriyadamanāt /",
        "root": false
      },
      {
        "original": "[222|21-222|22]\ncaturbhiḥ kāraṇaiḥ prātimokṣasaṃvarasya tyāgaḥ /",
        "root": false
      },
      {
        "original": "[222|22]\nsthāpayitvopavāsam /",
        "root": false
      },
      {
        "original": "[222|22-222|24]\nśikṣāpadānāṃ vijñapuruṣasyāntike pratyākhyānadāśayataḥ nikāyasabhāgatyāgāt yugapadu bhayavyañjanaprādurbhāvāt kuśalamūlasamucchedācca /",
        "root": false
      },
      {
        "original": "[222|24]\nupavāsasaṃvarasya tvebhiścaturbhirārātrikṣayācca /",
        "root": false
      },
      {
        "original": "[222|24-222|25]\ntānyetānyabhisamasya pañca tyāgakāraṇāni bhavanti /",
        "root": false
      },
      {
        "original": "[222|25-222|26]\nkiṃ punaḥ kāraṇamebhiḥ kāraṇaistyāgo bhavati /",
        "root": false
      },
      {
        "original": "[222|26-222|27]\nsamādānaviruddhavijñaptyutpādādāśrayatyāgādāśrayavikopanānnidānacchedāttāvadevākṣepācca /",
        "root": false
      },
      {
        "original": "[223|01]\npatanīyena cetyeke",
        "root": true
      },
      {
        "original": "[223|02]\nanye punarāhuścaturṇāṃ patanīyānāmanyatamena bhikṣuśrāmaṇerasaṃvaratyāga iti /",
        "root": false
      },
      {
        "original": "[223|03]\nsaddhamantirdhito 'pare /",
        "root": true
      },
      {
        "original": "[223|04]\nsaddharmasyāntardhānādityapare /",
        "root": false
      },
      {
        "original": "[223|04-223|05]\nyasmādantarhite saddharme sarvaśikṣāsīmākarmāntāḥ pratiprasrabhyanta iti /",
        "root": false
      },
      {
        "original": "[223|06]\ndhanarṇavattu kādmīrairāpannasyeṣyate dvayam // VAkK_4.39 //",
        "root": true
      },
      {
        "original": "[223|07]\nkāśmīrāstu khalu vaibhāṣikāḥ evamicchanti /",
        "root": false
      },
      {
        "original": "[223|07-223|08]\nna maulīmadhyāpattimā pannasyāsti bhikṣusaṃvaratyāgaḥ /",
        "root": false
      },
      {
        "original": "[223|08]\nkiṃ kāraṇam /\nna hyekadeśakṣobhāt kṛtsna saṃvaratyāgo yukta iti /",
        "root": false
      },
      {
        "original": "[223|09]\nnaiva cānyāmapyāpatti māpannasyāsti śīlacchedaḥ /\nkiṃ tarhi /",
        "root": false
      },
      {
        "original": "[223|09-223|10]\ndvayamasya bhavati śīlaṃ dauḥśīlyaṃ ca /",
        "root": false
      },
      {
        "original": "[223|10]\nyathā kasyaciddhanaṃ syādṛṇaṃ ca /",
        "root": false
      },
      {
        "original": "[223|10-223|11]\nāviṣkṛtāyāṃ tu tasyāmāpattau śīlavānbhavati na duḥśīlo yathā ṛṇaṃ śodhayitvā dhanavānbhavati na tvṛṇavāniti /",
        "root": false
      },
      {
        "original": "[223|12]\nyattarhi bhagavatoktam \"bhikṣurbhavatyaśramaṇo 'śākyaputrīyo dhvasyate bhikṣubhāvāt /\"",
        "root": false
      },
      {
        "original": "[223|13]\nkatamasya bhavati śrāmaṇyaṃ dhvastaṃ patitaṃ parājitamiti /",
        "root": false
      },
      {
        "original": "[223|13-223|14]\nparamārthabhikṣutvaṃ saṃdhāyaitaduktam /",
        "root": false
      },
      {
        "original": "[223|14]\nidamabhisāhasaṃ vartate /\nkimatrābhisāhasam /",
        "root": false
      },
      {
        "original": "[223|14-223|15]\nyat bhagavatā nītārthaṃ punaranyathā nīyate /",
        "root": false
      },
      {
        "original": "[223|15]\ndauḥśīlyāya ca bahukleśebhyaḥ pratyayā dīyante /",
        "root": false
      },
      {
        "original": "[223|15-223|16]\nkathameta nītārtham /",
        "root": false
      },
      {
        "original": "[223|16]\neṣa hi vinaye nirdeṣaḥ /\n\"caturvidho bhikṣuḥ /",
        "root": false
      },
      {
        "original": "[223|17]\nsaṃjñābhikṣuḥ pratijñābhikṣurbhikṣata iti bhikṣurbhinnakleśatvāt bhikṣuḥ /",
        "root": false
      },
      {
        "original": "[223|17-223|18]\nasmiṃstvarthe jñapticaturthakarmopasaṃpanno bhikṣuri\"ti /",
        "root": false
      },
      {
        "original": "[223|18-223|21]\nna cāsau pūrvaṃ paramārthabhikṣurāsīdyataḥ paścādabhikṣurbhavet yaccoktamekadeśakṣobhāditi atra śāstraiva datto 'nuyoga \"stadyathā tālo mastakācchinno 'bhavyo 'ṅkuritatvāya abhavyo viruḍhiṃ vṛddhiṃ vipulatāmāptu\" mityupamāṃ kurvatā /",
        "root": false
      },
      {
        "original": "[223|21]\nkaḥ punarūpamārthaḥ /",
        "root": false
      },
      {
        "original": "[223|21-223|22]\nevamekadeśa syāpi mūlabhūtasya cchedādabhavyaḥ saṃvaraśeṣo viroḍumiti /",
        "root": false
      },
      {
        "original": "[223|22-223|24]\nsa ca gurvīṃ bhikṣubhāvamaryādābhedinīṃ maulīmāpattimāpadyamānastīvrānapatrāpyayogātsaṃvarasya mūlaṃ cchinattīti yuktaḥ kṛtsnasaṃvaratyāgaḥ /",
        "root": false
      },
      {
        "original": "[223|23-224|02]\nyasya caikagrāsaparibhogo 'pyekapāda pārṣṇirpradeśaparibhogo 'pi ca nābhyanujñāyate sāṃghikayorāhāravihārayoḥ sarvabhikṣusaṃbhogabahiṣkṛtaśca śāstrā yaṃ cādhikṛtyoktaṃ /",
        "root": false
      },
      {
        "original": "[224|03-224|04]\n\"nāśayata kāraṇḍavakaṃ kaśambakamapakarṣata /\nathotplāvinaṃ vāhayata abhikṣuṃ bhikṣuvādinam\"iti //",
        "root": false
      },
      {
        "original": "[224|05]\ntasya kīdṛśo bhikṣubhāvaḥ /\nyādṛśastādṛśo 'stu /\nasti tu bhikṣubhāvaḥ /",
        "root": false
      },
      {
        "original": "[224|05-224|06]\ntathāhi \"catvāraḥ śramaṇā na pañcamo 'sti cunde\"ti",
        "root": false
      },
      {
        "original": "[224|07]\nbhagavānavocat",
        "root": false
      },
      {
        "original": "[224|08-224|09]\n\"mārgajino mārgadeśiko mārge jīvati yaśca mārgadūṣī\" astyetaduktam /",
        "root": false
      },
      {
        "original": "[224|09-224|10]\nsa tveṣa ākṛtimātrāvaśeṣatvācchamaṇa ukto dagdhakāṣṭhaśuṣkahladaśukanāśā pūtivījālātacakramṛtasattvavat /",
        "root": false
      },
      {
        "original": "[224|10-224|11]\nyadi hi dauḥśīlyādabhikṣuḥ syāt śikṣādattako na syāt /",
        "root": false
      },
      {
        "original": "[224|11]\nna vayaṃ brūmaḥ sahādhyāpattyā sarvaḥ pārājikaḥ iti /",
        "root": false
      },
      {
        "original": "[224|11-224|12]\nyastu pārājikaḥ so 'vaśyamabhikṣuḥ /",
        "root": false
      },
      {
        "original": "[224|12-224|13]\nkaścittu saṃtānaviśeṣānna pārājika ekacittenāpyapraticchādanāditi vyavasthāpitaṃ dharmasvāminā /",
        "root": false
      },
      {
        "original": "[224|13-224|14]\nyadi tarhi pārājiko na bhikṣuḥ kiṃ punarna pravrājyate /",
        "root": false
      },
      {
        "original": "[224|14-224|15]\ntīvrānapatrāpyavipāditatvāt saṃtateḥ saṃvarābhavyatvānna tu khalu bhikṣubhāvāpekṣayā /",
        "root": false
      },
      {
        "original": "[224|15]\ntathā hyasau nikṣiptaśikṣo 'pi na pravrājyate /",
        "root": false
      },
      {
        "original": "[224|15-224|16]\nkaścāyamanarthe nirbandho yadyasau tathābhūto 'pi bhikṣurnamo 'stu tasmai tādṛśāya bhikṣutvāya /",
        "root": false
      },
      {
        "original": "[224|17]\nsaddharmāntardhāne bu vinayakarmābhāvādapūrvasaṃvaralābho nāsti /",
        "root": false
      },
      {
        "original": "[224|17-224|18]\nlabdhasya tu nāsti tyāgaḥ /",
        "root": false
      },
      {
        "original": "[224|19]\natha dhyānānāsravasaṃvarayoḥ kathaṃ tyāgaḥ /",
        "root": false
      },
      {
        "original": "[224|20]\nbhūmisaṃcārahānibhyāṃ dhyānāptaṃ tyajyate śubham /",
        "root": true
      },
      {
        "original": "[224|21]\nsarvameva dhyānāptaṃ kuśalaṃ dvābhyāṃ kāraṇābhyāṃ parityajyate /",
        "root": false
      },
      {
        "original": "[224|21-224|22]\nupapattito vā bhūmisaṃcārādūrdhvaṃ cāvaśyaṃ parihāṇito vā samāpatternikāyasabhāgatvācca kiñcit /",
        "root": false
      },
      {
        "original": "[224|23]\nyathā ca rūpāptaṃ kuśalaṃ bhūmisaṃcārahānibhyāṃ tyajyate",
        "root": false
      },
      {
        "original": "[224|24]\ntathārūpyāptamāryaṃ tu phalāptyuttaptihānibhiḥ // VAkK_4.40 //",
        "root": true
      },
      {
        "original": "[224|25]\nanāsravaṃ tu kuśalaṃ tribhiḥ kāraṇaiḥ parityakṣyate /",
        "root": false
      },
      {
        "original": "[224|25-225|01]\nphalaprāptitaḥ pūrvako mārgaḥ parityakṣyate /",
        "root": false
      },
      {
        "original": "[225|01]\nindriyottāpanena mṛddhindriyamārgaḥ /\nparihāṇita uttaro mārgaḥ /",
        "root": false
      },
      {
        "original": "[225|01-225|02]\nphalaṃ phalaviśiṣṭo vā /",
        "root": false
      },
      {
        "original": "[225|02]\nevaṃ tāvat saṃvarāstyajyante /",
        "root": false
      },
      {
        "original": "[225|03]\nasaṃvaraḥ saṃvarāptimṛtyudvivyañjanodayaiḥ /",
        "root": true
      },
      {
        "original": "[225|04]\ntribhiḥ kāraṇairasaṃvaracchedaḥ /\nsaṃvaraprāptitaḥ /",
        "root": false
      },
      {
        "original": "[225|04-225|05]\nyadi saṃvaraṃ samādatte dhyānasaṃvaraṃ vā labhate /",
        "root": false
      },
      {
        "original": "[225|05]\nhetupratyayabalena samādhilābhāt /\ntenāsaṃvaśchidyate /",
        "root": false
      },
      {
        "original": "[225|05-225|06]\npratidvandvabalīyastvāt /",
        "root": false
      },
      {
        "original": "[225|06]\nmaraṇenāśrayatyāgāt /\ndvivyañjanotpādenāśrayavikopanāditi /",
        "root": false
      },
      {
        "original": "[225|06-225|07]\nśastrajālatyāge 'pyakaraṇāśayataḥ /",
        "root": false
      },
      {
        "original": "[225|07]\nsaṃvaramantareṇāsaṃvaracchedo nāsti /",
        "root": false
      },
      {
        "original": "[225|07-225|08]\nnidānaparivarjane 'pyauṣadhamantareṇa pravṛddharogāvinivṛttivat /",
        "root": false
      },
      {
        "original": "[225|09-225|10]\nya āsaṃvarika upavāsaṃ gṛhṇāti kimasau tasmātsaṃvarātpunarasaṃvaraṃ gacchatyāhosvinnaivasaṃvaraṃ nāsaṃvaram /",
        "root": false
      },
      {
        "original": "[225|10]\nasaṃvaramityeke /\ntyāgāśayasyānātyantikatvāt /",
        "root": false
      },
      {
        "original": "[225|10-225|11]\npradīptaivāyaḥpiṇḍaḥ punaḥ śyāmatāṃ nāprayujyamāno gacchatītyapare /",
        "root": false
      },
      {
        "original": "[225|11-225|12]\ntallābhasya vijñaptyadhīnatvāt /",
        "root": false
      },
      {
        "original": "[225|13]\natha saṃvarāsaṃvaravinirmuktā kathamavijñaptistyajyate /",
        "root": true
      },
      {
        "original": "[225|14]\nvegādānakriyārthāyurmūlacchedaistu madhyamā // VAkK_4.41 //",
        "root": true
      },
      {
        "original": "[225|15-225|16]\nyena hyasau prasādakleśavegenāvijñaptirākṣiptā bhavati tasya cchedātsā 'pi cchidyate /",
        "root": false
      },
      {
        "original": "[225|16]\nkumbhakāracakreṣugativat /\nādānatyāgādapi cchidyate /",
        "root": false
      },
      {
        "original": "[225|17]\nyadi samādānaṃ tyajatyalaṃ samādāneneti /",
        "root": false
      },
      {
        "original": "[225|17-225|18]\nkriyāvicchedādapi vicchidyate yathāsamāttamakurvataḥ /",
        "root": false
      },
      {
        "original": "[225|18]\narthavicchedādapi vicchidyate /\nkatamasyārthasya /",
        "root": false
      },
      {
        "original": "[225|18-225|19]\ncaityārāmavihāraśayanāsana yantrajālādino vastunaḥ /",
        "root": false
      },
      {
        "original": "[225|19-225|20]\nāyuṣo 'pi kuśalalmūlānāmapi cchedādvicchidyate /",
        "root": false
      },
      {
        "original": "[225|20-225|21]\nyadā kuśalamūlāni samucchettumārabhata ityebhiḥ ṣadbhiḥ kāraṇairavijñaptirmadhyamā tyajyate /",
        "root": false
      },
      {
        "original": "[225|22]\nkāmāptaṃ kuśalārūpaṃ mūlacchedordhvajanmataḥ /",
        "root": true
      },
      {
        "original": "[225|23]\nkāmāvacaraṃ kuśalamarūpasvabhāvaṃ dvābhyāṃ kāraṇābhyāṃ parityajyate /",
        "root": false
      },
      {
        "original": "[225|23-225|24]\nkuśalamūlasamucchedādrūpārūpyadhātūpapattito vā /",
        "root": false
      },
      {
        "original": "[225|25]\npratipakṣodayāt kliṣṭamarūpaṃ tu vihīyate // VAkK_4.42 //",
        "root": true
      },
      {
        "original": "[226|01]\nkliṣṭaṃ tvarūpasvabhāvaṃ sarvameva pratipakṣodayādvihīyate /",
        "root": false
      },
      {
        "original": "[226|01-226|02]\nyasyopakleśaprakārasya yaḥ prahāṇamārgastenāsau saparivāraḥ parityajyate nānyathā /",
        "root": false
      },
      {
        "original": "[226|03]\natha keṣāṃ sattvānāmasaṃvaro bhavati keṣāṃ saṃvaraḥ /",
        "root": false
      },
      {
        "original": "[226|04]\nnṛṇāmasaṃvaro hitvā śaṇḍapaṇḍadvidhākṛtīn /",
        "root": true
      },
      {
        "original": "[226|05]\nkuruṃśca",
        "root": true
      },
      {
        "original": "[226|06]\nmanuṣyagatāvevāsaṃvaro nānyatra /",
        "root": false
      },
      {
        "original": "[226|06-226|07]\ntatrāpi śaṇḍhapaṇḍakobhayavyañjanānutarakauravāṃśca hitvā /",
        "root": false
      },
      {
        "original": "[226|08]\nsaṃvaro 'pyevaṃ devānāṃ ca",
        "root": true
      },
      {
        "original": "[226|09]\nsaṃvaro hi manuṣyāṇāmeva yathoktaṃ hitvā devānāṃ ceti gatidvaye saṃvaraḥ /",
        "root": false
      },
      {
        "original": "[226|09-226|10]\nśaṇḍhādīnāṃ saṃvaro nāstīti kathaṃ gamyate /",
        "root": false
      },
      {
        "original": "[226|10]\nsūtrādvinayācca /",
        "root": false
      },
      {
        "original": "[226|10-226|12]\nsūtra uktaṃ yataśca mahānāma gṛhī avadātavasanaḥ puruṣaḥ puruṣendriyeṇa samanvāgato buddhaṃ śaraṇaṃ gacchati yāvadvācaṃ bhāṣate upāsakaṃ māṃ dhāraya iyatā copāsako bhavatī\"ti /",
        "root": false
      },
      {
        "original": "[226|12-226|13]\nvinaye 'pi tadrūpo nāśayitavya uktaḥ /",
        "root": false
      },
      {
        "original": "[226|13]\nkiṃ punaḥ kāraṇameṣāṃ saṃvaro nāsti /",
        "root": false
      },
      {
        "original": "[226|13-226|14]\nubhayāśrayakleśādhimātratayā pratisaṃkhyānākṣamatvāttīvrahrīvyapatrāpyābhāvācca /",
        "root": false
      },
      {
        "original": "[226|14]\nasaṃvarastarhi kasmānnāsti /",
        "root": false
      },
      {
        "original": "[226|14-226|15]\npāpe 'pyasthirāśayatvāt /",
        "root": false
      },
      {
        "original": "[226|15]\nyatraiava ca saṃvarastatrāsaṃvaro 'pi pratidvandvabhāvāt /",
        "root": false
      },
      {
        "original": "[226|15-226|16]\nuttarakoravāṇāṃ samādānasamādhyabhāvāt pāpakriyāśayābhāvācca saṃvarāsaṃvarābhāvaḥ /",
        "root": false
      },
      {
        "original": "[226|16-226|17]\nāpāyikānāmapi tīvraṃ hrīvyapatrāpyaṃ nāsti yadyogād yadvipādanācca saṃvarāsaṃvarau syātām /",
        "root": false
      },
      {
        "original": "[226|18-226|20]\napi khalvāśraya eva sa teṣāṃ tādṛśa ūṣarakṣetrabhūtaḥ śaṇḍapaṇḍakobhayavyañjanottarakauravāpāyikānāṃ yatrāśraye saṃvaro pi na virohatyasaṃvaro 'pyūṣara iva kṣetre sasyamapyatimātraṃ kakvamapīti /",
        "root": false
      },
      {
        "original": "[226|20-226|21]\nyattarhi sūtra uktam \"aṇḍajo bhikṣavo nāgo 'ṣṭamyāṃ pakṣasya bhāvanādabhyudgamyāṣṭāṅgasamanvāgatamupavāsamupavasatī\"ti /",
        "root": false
      },
      {
        "original": "[226|22]\nsucaritamātraṃ tatteṣāṃ na saṃvaraḥ /\ntasmādevamanuṣyāṇāmeva saṃvaraḥ /\ntatra punaḥ",
        "root": false
      },
      {
        "original": "[226|23]\nnṛṇāṃ trayaḥ // VAkK_4.43 //",
        "root": true
      },
      {
        "original": "[226|24]\nmanuṣyāṇāṃ sarve trayaḥ prātimokṣādisaṃvarāḥ saṃvidyante /",
        "root": false
      },
      {
        "original": "[226|25]\nkāmarūpajadevānāṃ dhyānajaḥ",
        "root": true
      },
      {
        "original": "[226|26]\ndhyānasaṃvaraḥ kāmarūpadhātūpapannānāṃ devānāmurdhvaṃ nāsti /",
        "root": false
      },
      {
        "original": "[226|27]\nanāsravaḥ punaḥ /",
        "root": true
      },
      {
        "original": "[227|01]\ndhyānāntarāsaṃjñisattvavarjyānāmapyarūpiṇām // VAkK_4.44 //",
        "root": true
      },
      {
        "original": "[227|02-227|03]\nanāsravasaṃvarastu kāmarūpadhātūpapannānāmapyasti dhyānāntarikāsaṃjñisatvopapannānvarjayitvā /",
        "root": false
      },
      {
        "original": "[227|03]\nārūpyopapannānāmapi teṣāṃ tu samanvāgamato 'sti na saṃmukhībhāvataḥ /",
        "root": false
      },
      {
        "original": "[227|04]\nataḥ paramidānīṃ karmanirdeśādhikārātsūtrīddiṣṭānāṃ karmaṇāṃ nirdeṣa ārapsyate /",
        "root": false
      },
      {
        "original": "[227|05]\ntrīṇi karmāṇi /\nkuśalaṃ karmākuśalamavyākṛtaṃ kameti /\ntatra",
        "root": false
      },
      {
        "original": "[227|06]\nkṣemākṣemetaratkarma kuśalākuśaletarat /",
        "root": true
      },
      {
        "original": "[227|07]\nidaṃ kuśalādīnāṃ lakṣaṇam /",
        "root": false
      },
      {
        "original": "[227|07-227|08]\nkṣemaṃ karma kuśalaṃ yadiṣṭavipākaṃ nirvāṇaprāpakaṃ ca duḥkhaparitrāṇāt /",
        "root": false
      },
      {
        "original": "[227|08-227|09]\ntatkālamatyantaṃ ca akṣemamakuśalaṃ kṣemapratidvandvabhāvena yasyāniṣṭo vipākaḥ /",
        "root": false
      },
      {
        "original": "[227|09-227|10]\ntābhyāmitaratkarma naiva kṣemaṃ nākṣemaṃ yattatkuśalākuśalābhyāmitarat veditavyam /",
        "root": false
      },
      {
        "original": "[227|10]\navyākṛtamityarthaḥ /\npunaḥ",
        "root": false
      },
      {
        "original": "[227|11]\npuṇyāpuṇyamaviñjaṃ ca sukhavedyādi ca trayam // VAkK_4.45 //",
        "root": true
      },
      {
        "original": "[227|12]\ntrīṇī karmāṇi puṇyamapuṇyamāneñjaṃ ca /\npunaḥ trīṇi /",
        "root": false
      },
      {
        "original": "[227|12-227|13]\nsukhavedanīyaṃ karma duḥkhavedanīyamaduḥkhāsukhavedanīyaṃ ca /",
        "root": false
      },
      {
        "original": "[227|13]\ntatra tāvat",
        "root": false
      },
      {
        "original": "[227|14]\nkāmadhātau śubhaṃ karma puṇyamāneñjamūrdhvajam /",
        "root": true
      },
      {
        "original": "[227|15]\nśubhamiti vartate /\nrūpārūpyāvacaraṃ kuśalaṃ karmāneñjam /",
        "root": false
      },
      {
        "original": "[227|15-227|16]\nnanu ca trīṇi dhyānāni señjitānyuktāni bhagavatā /",
        "root": false
      },
      {
        "original": "[227|16-227|17]\n\"yadatra vitarkitaṃ vicāritamidamatrāryā iñjitamityāhurityevamādi /",
        "root": false
      },
      {
        "original": "[227|17]\nsamādau sāpakṣālatāṃ teṣāmadhikṛtyaivamuktam /",
        "root": false
      },
      {
        "original": "[227|18]\nāniñjānyapi tu tānyuktānyāniñjasūtre /",
        "root": false
      },
      {
        "original": "[227|18-227|19]\nāniñjasaṃpreyagāminīṃ pratipadamārabhya /",
        "root": false
      },
      {
        "original": "[227|19]\nkiṃ punaḥ kāraṇaṃ señjitamevānyatrāniñjamuktam /",
        "root": false
      },
      {
        "original": "[227|20]\ntadbhūmiṣu yataḥ karmavipākaṃ prati neñjati // VAkK_4.46 //",
        "root": true
      },
      {
        "original": "[227|21]\nkāmāvacaraṃ hi vipākaṃ prati kampate /\nkathaṃ kampate /\navyavasthānāt /",
        "root": false
      },
      {
        "original": "[227|21-227|22]\nanyagati kamapi hyanyasyāṃ gatau vipacyate /",
        "root": false
      },
      {
        "original": "[227|22]\nanyadevanaikāyikaṃ cānya devanikāye /",
        "root": false
      },
      {
        "original": "[227|22-227|24]\nyadeva hi pramāṇabalavarṇakarmānyabhūmika sukhabhogādi saṃvartanīyaṃ karma deveṣu vipacyate tadeva kadācidanyapratyayavaśānmanuṣyatiryakapreteṣu vipacyate /",
        "root": false
      },
      {
        "original": "[227|24-227|25]\nrūpārūpyāvacaraṃ tu karmānyabhūmikamanyasyāṃ bhūmau vipaktuṃ na jātūtsahate /",
        "root": false
      },
      {
        "original": "[227|25-228|01]\ntasmādvyavasthitavipākatvādāneñjamityucyate /",
        "root": false
      },
      {
        "original": "[228|01]\napuṇyaṃ tu karmākuśalamiti prasiddhaṃ loke /",
        "root": false
      },
      {
        "original": "[228|02]\nyaśca lokato 'rthaḥ prasiddhaḥ kiṃ tatra yatnena /\nkṛtaḥ puṇyādīnāṃ karmaṇāṃ nirdeśaḥ /",
        "root": false
      },
      {
        "original": "[228|03]\nsukhavedanīyādīnāṃ kartavyaḥ /\nsa eṣa kriyate /",
        "root": false
      },
      {
        "original": "[228|04]\nsukhavedyaṃ śubhaṃ dhyānādātṛtīyāt",
        "root": true
      },
      {
        "original": "[228|05]\nkuśalaṃ karma sukhavedanīyaṃ yāvat tṛtīyāddhyānāt /",
        "root": false
      },
      {
        "original": "[228|05-228|06]\neṣā hi bhūmiḥ sukhāyā vedanāyā yaduta kāmadhātustrīṇi ca dhyānāni /",
        "root": false
      },
      {
        "original": "[228|07]\nataḥ param",
        "root": true
      },
      {
        "original": "[228|08]\naduḥkhāsukhavedyaṃ tu",
        "root": true
      },
      {
        "original": "[228|09]\nśubhamiti vartate /",
        "root": false
      },
      {
        "original": "[228|09-228|10]\ntṛtīyadhyānāt pareṇa kuśalaṃ karmāduḥkhāsukhavedanīyaṃ sukhaduḥkhavedanā 'bhāvāt /",
        "root": false
      },
      {
        "original": "[228|11]\nduḥkhavedyamihāśubham // VAkK_4.47 //",
        "root": true
      },
      {
        "original": "[228|12]\nakuśalaṃ karma duḥkhavedanīyam /\nihagrahaṇaṃ kāmadhātāveva tadbhāvajñāpanārtham /",
        "root": false
      },
      {
        "original": "[228|12-228|13]\nna caiṣāṃ vedanaiva phalam /",
        "root": false
      },
      {
        "original": "[228|13]\nkiṃ tarhi /\nsasaṃbhārā /",
        "root": false
      },
      {
        "original": "[228|14]\nadho 'pi madhyamastyeke /",
        "root": true
      },
      {
        "original": "[228|15]\nanye punarāhuḥ tadetanmadhyamaduḥkhāsukhavedanīyaṃ karmoktametaccaturthadhyānādadho 'pyasti /",
        "root": false
      },
      {
        "original": "[228|16]\nkiṃ kāraṇam /",
        "root": false
      },
      {
        "original": "[228|17]\ndhyānāntaravipākataḥ /",
        "root": true
      },
      {
        "original": "[228|18]\nitarathā hi dhyānāntarakarmaṇo vipāko na syāddhyānāntaraṃ vā kasyacitkarmaṇaḥ /",
        "root": false
      },
      {
        "original": "[228|18-228|19]\ntatra sukhaduḥkhayorabhāvāt /",
        "root": false
      },
      {
        "original": "[228|19]\ndhyānāntarakarmaṇo dhyāna eva sukhendrīyaṃ vipāka ityeke /",
        "root": false
      },
      {
        "original": "[228|19-228|20]\nnaiva tasya vedanā vipāka ityapare /",
        "root": false
      },
      {
        "original": "[228|20]\ntadetaducchāstram /",
        "root": false
      },
      {
        "original": "[228|20-228|21]\nśāstre hi paṭhitaṃ \"syātkarmaṇaścaitasikyeva vedanā vipāko vipacyeta /",
        "root": false
      },
      {
        "original": "[228|21]\nsyātkuśalasyāvitarkasya karmaṇa\" iti /",
        "root": false
      },
      {
        "original": "[228|22]\napurvācaramaḥ pākastrayāṇāṃ ceṣyate yataḥ // VAkK_4.48 //",
        "root": true
      },
      {
        "original": "[228|23]\nyataścoktaṃ sūtre \"syāttrayāṇāṃ karmaṇāmapūrvācaramo vipāko vipacyeta /",
        "root": false
      },
      {
        "original": "[228|23-228|24]\nsyātsukhavedanīyasya rūpaṃ duḥkhavedanīyasya cittacaittā dharmāḥ /",
        "root": false
      },
      {
        "original": "[228|24-228|25]\naduḥkhāsukhavedanīyasya cittaviprayuktā\" ityato 'pyastyaduḥkhāsukhavedanīyaṃ karmādhastāt /",
        "root": false
      },
      {
        "original": "[228|25-229|01]\nnahi kāmadhātoranyatrāsti yugapatkarmatrayasya vipāke saṃyogaḥ /",
        "root": false
      },
      {
        "original": "[229|01]\nkimidānīṃ tatkukśalamāhosvidakuśalaṃ /",
        "root": false
      },
      {
        "original": "[229|01-229|02]\ndurbalaṃ tu tat /",
        "root": false
      },
      {
        "original": "[229|02-229|03]\nevaṃ tarhi \"sukhavedyaṃ śubhaṃ dhyānādātṛtīyā\" \"diṣṭa-vipākaṃ ca kuśala\" mityasya virodhaḥ /",
        "root": false
      },
      {
        "original": "[229|03]\nbāhulika eṣa nirdeśo draṣṭavyaḥ /",
        "root": false
      },
      {
        "original": "[229|03-229|04]\nkathaṃ punaravedanāsvabhāvaṃ karma sukhādivedinīyamityucyate /",
        "root": false
      },
      {
        "original": "[229|04-229|05]\nsukhavedanāyai hitaṃ sukhavedanoyaṃ sukho 'sya vedanīya iti vā /",
        "root": false
      },
      {
        "original": "[229|05]\nkaśca vedanīyaḥ /\nyo vipākaḥ /",
        "root": false
      },
      {
        "original": "[229|05-229|06]\nsa hyasau vidyate sukhasya vā vedanīyaṃ yena sukhaṃ vedayate /",
        "root": false
      },
      {
        "original": "[229|06]\nsnānīyakapāyavat /",
        "root": false
      },
      {
        "original": "[229|06-229|07]\nevaṃ duḥkhavedanīyamaduḥkhāsukhavedanīyaṃ ca draṣṭavyam /",
        "root": false
      },
      {
        "original": "[229|07]\napi ca /",
        "root": false
      },
      {
        "original": "[229|08-229|09]\nsvabhāvasaṃprayogābhyāmālambanavipākataḥ /\nsaṃmukhībhāvataśceti pañcadhā vedanīyatā // VAkK_4.49 //",
        "root": true
      },
      {
        "original": "[229|10]\nsvabhāvavedanīyatā vedanānām /\nsvabhāvenaiva vedanīyatvāt /",
        "root": false
      },
      {
        "original": "[229|10-229|11]\nsaṃprayogavedanīyatā sparśasya /",
        "root": false
      },
      {
        "original": "[229|11]\n\"sukhavedanīyaḥ sparśaḥ\" iti /\nālambanavedanīyatā viṣayāṇām /",
        "root": false
      },
      {
        "original": "[229|11-229|13]\nyathoktaṃ \"cakṣuṣā rūpāṇi dṛṣṭvā rūpapratisaṃvedī bhavati notu rūparāgapratisaṃvedī\"tyevamādi /",
        "root": false
      },
      {
        "original": "[229|13]\nvedanayā hi tāmālambamānaḥ pratisaṃvedayate /",
        "root": false
      },
      {
        "original": "[229|13-229|14]\nvipākavedanīyatā karmaṇaḥ /",
        "root": false
      },
      {
        "original": "[229|14]\n\"dṛṣṭadharmavedanīyaṃ karme\"ti vistaraḥ /\nsaṃmukhībhāvavedanīyatā /",
        "root": false
      },
      {
        "original": "[229|15-229|16]\nyathoktaṃ \"yasmin samaye sukhāṃ vedanāṃ vedayate dve asya vedane tasminsamaye niruddhe bhavata\" iti /",
        "root": false
      },
      {
        "original": "[229|16-229|17]\nnahi yasminsamaye sukhā vedanā vartate tasminpunaranyā vedanā 'sti sa yāṃ tāṃ vedayate /",
        "root": false
      },
      {
        "original": "[229|17]\nsaṃmukhīkurvastu tāṃ vedayata ityucyate /",
        "root": false
      },
      {
        "original": "[229|17-229|18]\nato vipākasya vedanīyatvāt karmāpyucyate sukhavedanīyamityevamādi /",
        "root": false
      },
      {
        "original": "[229|19]\nniyatāniyataṃ tacca",
        "root": true
      },
      {
        "original": "[229|20]\ntaccaitatsukhavedanīyādi trividhaṃ karma niyataṃ cāniyataṃ ca veditavyam /",
        "root": false
      },
      {
        "original": "[229|20-229|21]\nnāvaśyavedanīyamaniyatam /",
        "root": false
      },
      {
        "original": "[229|22]\nniyataṃ trividhaṃ punaḥ /",
        "root": true
      },
      {
        "original": "[229|23]\ndṛṣṭadharmādivedyatvāt",
        "root": true
      },
      {
        "original": "[229|24-229|25]\ndṛṣṭadharmavedanīyamupapadyavedanīyamaparaparyāyavedanīyaṃ cetyetattrividhaṃ karma niyatamityetaccaturvidhaṃ karma bhavati sahāniyatavedanīyena /",
        "root": false
      },
      {
        "original": "[229|26]\npañcadhā karma kecana // VAkK_4.50 //",
        "root": true
      },
      {
        "original": "[229|27]\napare punaḥ pañcavidhaṃ karmecchanti /\naniyatavedanīyaṃ dvidhā kṛtvā /",
        "root": false
      },
      {
        "original": "[229|27-230|01]\nvipākena niyatamaniyataṃ ceti /",
        "root": false
      },
      {
        "original": "[230|01]\ntatra dṛṣṭadharmavedanīyaṃ yatra janmani kṛtaṃ tatraiva vipacyate /",
        "root": false
      },
      {
        "original": "[230|01-230|02]\nupapadyavedanīyaṃ dvitīye janmani /",
        "root": false
      },
      {
        "original": "[230|02]\naparaparyāyavedanīyaṃ tasmātpareṇa /",
        "root": false
      },
      {
        "original": "[230|02-230|04]\njanmāntare 'pyasti dṛṣṭadharmavedanīyasya karmaṇo vipāka ārambhavaśāttannāmavyavasthānamityapare /",
        "root": false
      },
      {
        "original": "[230|04]\nmā bhūdyadevamiṣṭakarma tasyālpiṣṭho vipākaḥ iti /",
        "root": false
      },
      {
        "original": "[230|04-230|05]\ntadevaṃ necchanti vaibhāṣikāḥ /",
        "root": false
      },
      {
        "original": "[230|05-230|06]\nasti hi karma saṃnikṛṣṭaphalaṃ na viprakṛṣṭaphalamasti viparyayādbāhyabījavat /",
        "root": false
      },
      {
        "original": "[230|06-230|07]\nyathā tripakṣā suvarcalā tribhiḥ pakṣaiḥ phalaṃ dadhāti yavagodhūmādayaḥ ṣaḍbhirmāsairiti /",
        "root": false
      },
      {
        "original": "[230|08]\ncatuṣkoṭikamityanye",
        "root": true
      },
      {
        "original": "[230|09]\ndārṣṭāntikāstu catuṣkoṭikaṃ kurvanti /\nasti karmāvasthāniyataṃ na vipāke niyatam /",
        "root": false
      },
      {
        "original": "[230|10]\nyatkarma dṛṣṭadharmādivedanīyaṃ vipāke 'nīyatam /\nasti vipāke niyataṃ nāvasthāyām /",
        "root": false
      },
      {
        "original": "[230|11]\nyatkarmāniyatavedanīyaṃ vipāke niyatam /",
        "root": false
      },
      {
        "original": "[230|11-230|12]\nastyubhayaniyataṃ yadṛṣṭadharmādivedanīyaṃ vipāke niyatam /",
        "root": false
      },
      {
        "original": "[230|12]\nasti nobhayaniyataṃ yatkarmāniyatavedanīyaṃ vipāke aniyatam /",
        "root": false
      },
      {
        "original": "[230|13]\nteṣāṃ tatkarmāṣṭavidhaṃ dṛṣṭadharmavedanīyaṃ niyatamaniyataṃ ca /\nevaṃ yāvadaniyatavedanīyam /",
        "root": false
      },
      {
        "original": "[230|14]\nniyatameva tu dṛṣṭadharmādivedanīyamaniyataṃ caturthamiti varṇayanti /",
        "root": false
      },
      {
        "original": "[230|14-230|15]\nsyādekasmin kṣaṇe caturvidhaṃ karmākṣipet /",
        "root": false
      },
      {
        "original": "[230|15-230|16]\nsyāttriṣu paraṃ prayojya kāmamithyācāre svayaṃ prayuktasteṣāṃ yugapatsamāptau /",
        "root": false
      },
      {
        "original": "[230|16]\neṣāṃ ca punaścaturṇāṃ karmaṇāṃ /",
        "root": false
      },
      {
        "original": "[230|17]\nnikāyākṣepaṇaṃ tribhiḥ /",
        "root": true
      },
      {
        "original": "[230|18]\nnahi dṛṣṭadharmavedanīyena karmaṇā nikāyasabhāga ākṣipyate /",
        "root": false
      },
      {
        "original": "[230|19]\nkatamasmindhātau katividhaṃ karmākṣipyate kasyāṃ vā gatau /",
        "root": false
      },
      {
        "original": "[230|20]\nsarvatra caturākṣepaḥ /",
        "root": true
      },
      {
        "original": "[230|21-230|22]\nsarveṣu triṣu dhātuṣu sarvāsu ca gatiṣu caturṇāṃ karmaṇāmākṣepaḥ kuśalānāmakuśalānāṃ ca yathāsaṃbhavam /",
        "root": false
      },
      {
        "original": "[230|22]\nasyotsargasyāyamapavādaḥ /",
        "root": false
      },
      {
        "original": "[230|23]\nśubhasya narake tridhā // VAkK_4.51 //",
        "root": true
      },
      {
        "original": "[230|24]\nnarakeṣu kuśalasya karmaṇastrividhasyā kṣepo na dṛṣṭadharmavedanīyasya /",
        "root": false
      },
      {
        "original": "[230|24-230|25]\ntatreṣṭavipākābhāvāt /",
        "root": false
      },
      {
        "original": "[230|26]\nyadviraktaḥ sthiro bālastatra notpadyavedyakṛt /",
        "root": true
      },
      {
        "original": "[230|27-230|28]\nyato bhūmeḥ vītarāgapṛthagjano bhavatyasau ca sthiro bhavatyaparihāṇadharmā sa tatropapadyavedanīyaṃ karma na karoti /",
        "root": false
      },
      {
        "original": "[230|28]\nkimanyatkaroti /",
        "root": false
      },
      {
        "original": "[231|01]\nnānyavedyakṛdapyāryaḥ",
        "root": true
      },
      {
        "original": "[231|02]\nthara iti vartate /",
        "root": false
      },
      {
        "original": "[231|02-231|03]\nāryapudgalastu yato vītarāgo na ca parihāṇadharmā sa tatropapadyadanīyaṃ cāparaparyāyavedanīyaṃ ca karma na karoti /",
        "root": false
      },
      {
        "original": "[231|03-231|04]\nna hyasau bhavyaḥ punarādhastanīṃ bhūmimāyātumaniyataṃ kuryāddṛṣṭadharmavedanīyaṃ cātropapannaḥ /",
        "root": false
      },
      {
        "original": "[231|05]\nkāme 'gre vā 'sthiro 'pi na // VAkK_4.52 //",
        "root": true
      },
      {
        "original": "[231|06-231|07]\nparihāṇadharmāpi tvāryapudgalaḥ kāmadhātorbhavāgrā dvītarāgaḥ tayorūpapadyāparaparyāyavedanīyaṃ karmābhavyaḥ karttum /",
        "root": false
      },
      {
        "original": "[231|07]\nkiṃ kāraṇam /\nphalāddhi sa parihīṇo bhavati /",
        "root": false
      },
      {
        "original": "[231|07-231|08]\nna cāsti laparihīṇasya kālakriyeti paścātpravedayiṣyāmaḥ /",
        "root": false
      },
      {
        "original": "[231|09]\nkimantarābhave 'pyasti karmaṇa ākṣepaḥ /\nastītyāha /",
        "root": false
      },
      {
        "original": "[231|10]\ndvāviṃśatividhaṃ kāmeṣvākṣipatyantarābhavaḥ /",
        "root": true
      },
      {
        "original": "[231|11]\ngāmāvacaro hyantarābhavo dvāviṃśatividhaṃ karmākṣipati /\nkathaṃ kṛtvā /",
        "root": false
      },
      {
        "original": "[231|11-231|12]\npañca hi garbhāvasthāḥ /",
        "root": false
      },
      {
        "original": "[231|12]\nkalalārvudapeśīghanapraśākhāvasthāḥ /\npañca jātāvasthāḥ /",
        "root": false
      },
      {
        "original": "[231|12-231|13]\nbālakumāravamadhyavṛddhāvasthāḥ /",
        "root": false
      },
      {
        "original": "[231|13]\ntatrāntarābhavaḥ kalalavedanīyaṃ karmākṣipatyaniyataṃ niyataṃ ca /",
        "root": false
      },
      {
        "original": "[231|14]\nevaṃ yāvadvṛddhavedanīyamantarābhavavedanīyaṃ ca /",
        "root": false
      },
      {
        "original": "[231|15]\ndṛṣṭadharma phalaṃ tacca",
        "root": true
      },
      {
        "original": "[231|16]\ntaccaitadantarābhavikaṃ karma yanniyatamekādaśavidhamuktaṃ dṛṣṭadharmavedanīyaṃ tadveditavyam /",
        "root": false
      },
      {
        "original": "[231|17]\nkiṃ kāraṇam /",
        "root": false
      },
      {
        "original": "[231|18]\nnikāyo hyeka eva saḥ // VAkK_4.53 //",
        "root": true
      },
      {
        "original": "[231|19-231|20]\neka eva hyasau nikāyasabhāga ekakarmākṣipto yaścāntarābhavo yāśca tadanvayā daśāvasthāḥ /",
        "root": false
      },
      {
        "original": "[231|20]\nata evānyadantarābhavavedanīyaṃ karma noktam /",
        "root": false
      },
      {
        "original": "[231|20-231|21]\nupapadyavedanīyena ca tasyākṣepāt /",
        "root": false
      },
      {
        "original": "[231|22]\nkīdṛśaṃ karma niyataṃ veditavyam /",
        "root": false
      },
      {
        "original": "[231|23-231|24]\ntīvrakleśaprasādena sātatyena ca yatkṛtam /\nguṇakṣetre ca niyataṃ tatpitrorghātakaṃ ca yat // VAkK_4.54 //",
        "root": true
      },
      {
        "original": "[231|25-232|01]\nyaddhi karma tīvreṇa kleśena kṛtaṃ yacca tīvreṇa prasādena yacca sātatyena gunakṣetre ca tanniyataṃ veditavyam /",
        "root": false
      },
      {
        "original": "[232|01]\ntatra guṇakṣetraṃ trīṇi ratnāni /",
        "root": false
      },
      {
        "original": "[232|01-232|02]\npudgalaviśeṣo vā kaścitphalasamāpattiviśeṣaprāptaḥ /",
        "root": false
      },
      {
        "original": "[232|02-232|03]\ntatra hyantareṇāpi tīvrakleśaprasādānāṃ sātatyaṃ ca kuśalamakuśalaṃ ca karma niyataṃ saṃpadyate /",
        "root": false
      },
      {
        "original": "[232|03]\npitarau punarmātā ca pitā ca /",
        "root": false
      },
      {
        "original": "[232|04]\ntayoścāpi yatra ghātikaṃ karma yathā tathā vā tanniyataṃ saṃpadyate nānyat /",
        "root": false
      },
      {
        "original": "[232|05]\natha dṛṣṭadharmavedanīyaṃ karma kīdṛśaṃ veditavyam /",
        "root": false
      },
      {
        "original": "[232|06]\ndṛṣṭadharmaphalaṃ karma kṣetrāśayaviśeṣataḥ /",
        "root": true
      },
      {
        "original": "[232|07]\ndṛṣṭadharmavedanīyaṃ karma kṣetraviśeṣādvā bhavati /",
        "root": false
      },
      {
        "original": "[232|07-232|08]\nyathā saṃghastrīvādasamudācārādvyañjanaparivṛttiḥ śrūyate /",
        "root": false
      },
      {
        "original": "[232|08]\nāśayaviśeṣādvā /",
        "root": false
      },
      {
        "original": "[232|08-232|09]\nyathā śaṇḍhasya gavāmapuṃstvapratimokṣaṇātpumbhāvaḥ /",
        "root": false
      },
      {
        "original": "[232|09]\nathavā",
        "root": false
      },
      {
        "original": "[232|10]\ntadbhūmyatyantavairāgyāt",
        "root": true
      },
      {
        "original": "[232|11-232|12]\ntasya vā karmaṇo yā bhūmiḥ kuśalasyākuśalasya vā tato 'tyantavairāgyāttatkarma dṛṣṭadharmavedanīyaṃ karma saṃpadyate /",
        "root": false
      },
      {
        "original": "[232|12]\ntasyāṃ bhūmau jātasya kīdṛśaṃ karmetyāha",
        "root": false
      },
      {
        "original": "[232|13]\nvipāke niyataṃ hi yat // VAkK_4.55 //",
        "root": true
      },
      {
        "original": "[232|14]\nyaddhi karma niyataṃ vipāke na tvavasthāyāṃ nāpyaniyataṃ tatyaiṣa niyamaḥ /",
        "root": false
      },
      {
        "original": "[232|14-232|15]\nyatpunaravasthāntaraniyataṃ tasya tatraiva niyato vipākastadvato 'tyantavairāgyāsaṃbhavāt /",
        "root": false
      },
      {
        "original": "[232|15-232|16]\nyaccāniyataṃ tasyāvipāka evātyantavairāgyāt /",
        "root": false
      },
      {
        "original": "[232|17]\nkīdṛśaṃ punaḥ kṣetraṃ yatrāvaśyaṃ dṛṣṭadharmavedanīyaṃ karma saṃpadyate /\nāha /",
        "root": false
      },
      {
        "original": "[232|17-232|18]\nbuddhapramukho bhikṣusaṃghaḥ pudgalāstu pañca /",
        "root": false
      },
      {
        "original": "[232|19-232|20]\nye nirodhāraṇāmaitrīdarśanārhatphalotthitāḥ /\nteṣu kārāpakārasya phalaṃ sadyo 'nubhūyate // VAkK_4.56 //",
        "root": true
      },
      {
        "original": "[232|21]\nnirodhasamāpattivyutthitaḥ parāṃ cittaśāntiṃ labhate /\nnirvāṇasadṛśatvātsamāpatteḥ /",
        "root": false
      },
      {
        "original": "[232|22]\nsa hi gatapratyāgata eva nirvāṇādbhavati /",
        "root": false
      },
      {
        "original": "[232|22-232|23]\naraṇāvyutthitasyāpramāṇasattvāraṇāhitādhyāśayānugatātyudagrāpramāṇapuṇyaparibhāvanānugatā ca saṃtatirvartate /",
        "root": false
      },
      {
        "original": "[232|23-232|25]\nmaitrīvyutthitasyāpramāṇasattvasukhādhyāśayānugatātyudagrāpramāṇapuṇyaparibhāvanānugatā ca saṃtativartate /",
        "root": false
      },
      {
        "original": "[232|25-232|26]\ndarśanamārgavyutthitasyāśeṣadarśanaprahātavyaprahāṇāt pratyagrāśrayaparivṛttinirmalā saṃtatirvartate /",
        "root": false
      },
      {
        "original": "[232|26-232|27]\narhatphalavyutthitasyāśeṣabhāvanāprahātavyaprahāṇātpratyagrāśrayaparivṛttiśuddhā saṃtatirvartate /",
        "root": false
      },
      {
        "original": "[232|27-233|01]\nata eteṣu kṛtānāṃ kārāpakārāṇāṃ phalaṃ dṛṣṭa eva dharme niyataṃ prāpyate /",
        "root": false
      },
      {
        "original": "[233|01-233|03]\nśeṣasya tu bhāvanāmārgasyāparipūrṇasvabhāvaphalatvācca tadvyutthitānāṃ na tathā pratyagrāśrayaparivṛttiśuddhāśayasaṃtatirvartata iti na te tathā puṇyakṣetraṃ bhavati /",
        "root": false
      },
      {
        "original": "[233|04]\nvipākaḥ punarvedanāpradhānaḥ /\ntadidānīṃ vicāryate /",
        "root": false
      },
      {
        "original": "[233|04-233|05]\nsyāt karmaṇaścaitasikyeva vedanā vipāko vipacyeta na kāyikī /",
        "root": false
      },
      {
        "original": "[233|05-233|06]\nsyāt kāyikyeva na caitasikī syādityāha",
        "root": false
      },
      {
        "original": "[233|07-233|08]\nkukśalasyāvitarkasya karmaṇo vedanā matā /\nvipākaścaitasikyeva",
        "root": true
      },
      {
        "original": "[233|09]\navitarkaṃ karma dhyānāntarāt prabhṛti yāvat bhavāgre /",
        "root": false
      },
      {
        "original": "[233|09-233|10]\ntasyāvitarkasya kuśalasya karmaṇaścaitasikyeva vedanā vipākaḥ /",
        "root": false
      },
      {
        "original": "[233|10]\nkasmānna kāyikī /",
        "root": false
      },
      {
        "original": "[233|10-233|11]\ntasyā avaśyaṃ savitarkavicāratvāt /",
        "root": false
      },
      {
        "original": "[233|12]\nkāyikyevāśubhasya tu // VAkK_4.57 //",
        "root": true
      },
      {
        "original": "[233|13]\nakuśalasya karmaṇaḥ kāyikyeva vedanā vipākaḥ /\nkasmānna caitasikī /",
        "root": false
      },
      {
        "original": "[233|13-233|15]\ntasya hi duḥkhā vedanā vipākaścaitasikī ca duḥkhā vedanā daurmanasyaṃ na ca daurmanasyaṃ vipāka iti vyākhyātametat /",
        "root": false
      },
      {
        "original": "[233|16]\nyattarhi sattvānāṃ cittakṣepo bhavati /\nkatamasminnasau citte bhavati kena vā kāraṇena /",
        "root": false
      },
      {
        "original": "[233|17]\ncittakṣepo manaścitte /",
        "root": true
      },
      {
        "original": "[233|18]\nmanovijñāna ityarthaḥ /\nnahi pañcasu vijñānakāyeṣu cittaṃ kṣipyate /\navikalpakatvāt /",
        "root": false
      },
      {
        "original": "[233|19]\nsa ca karmavipākajaḥ /",
        "root": true
      },
      {
        "original": "[233|20]\nsa caiṣa cittakṣepaḥ sattvānāṃ karmajaḥ /",
        "root": false
      },
      {
        "original": "[233|20-233|23]\nye hi dravyamantraprayogeṇa vā pareṣāṃ cittaṃ kṣepayanti akāmakaṃ vā viṣaṃ madyaṃ vā pāyayanti trāsayanti vā mṛgayādiṣvagnim vā dāveṣutsṛjanti prapātādvā pātayantyanyena vā kenacitpareṣāṃ smṛtiṃ bhraṃśayanti teṣāṃ tasya karmaṇo vipākenāyatyāṃ cittaṃ kṣipyate /",
        "root": false
      },
      {
        "original": "[233|24]\nbhayopaghātavaiṣamyaśokaiśca",
        "root": true
      },
      {
        "original": "[233|25]\nkathaṃ tāvadbhayena /",
        "root": false
      },
      {
        "original": "[233|25-233|26]\namanuṣyādayo manuṣyānvirūpeṇa rūpeṇopasaṃkrāmanti /",
        "root": false
      },
      {
        "original": "[233|26]\ntebhyo bhītānāṃ cittaṃ kṣīpyate /\nkathamupaghātena /",
        "root": false
      },
      {
        "original": "[233|26-234|01]\namanuṣyā eva kupitā manuṣyāṇāṃ marmasu praharanti /",
        "root": false
      },
      {
        "original": "[234|01]\nkathaṃ mahābhūtavaiṣamyeṇa /",
        "root": false
      },
      {
        "original": "[234|01-234|02]\nvātapittaśleṣmāṇaḥ prakopamāpadyante /",
        "root": false
      },
      {
        "original": "[234|02]\nkathaṃ śokena /\nyathā vāsiṣṭhīprabhṛtīnām /",
        "root": false
      },
      {
        "original": "[234|02-234|03]\nyadi mano vikṣipyate karmavipākajaśca cittakṣepaḥ /",
        "root": false
      },
      {
        "original": "[234|03]\nkathaṃ na caitasikī vedanā vipākaḥ prāpnoti /",
        "root": false
      },
      {
        "original": "[234|03-234|04]\nnahi brūmastadeva cittavipāka ityapi tu yo mahābhūtānāṃ prakopaḥ sa vipākaḥ /",
        "root": false
      },
      {
        "original": "[234|04-234|05]\ntasmājjātamato vipākajam /",
        "root": false
      },
      {
        "original": "[234|05-234|06]\nkarmajena hi dhātunā vaiṣamyeṇa vyākulamavaśaṃ bhraṣṭasmṛtikaṃ cittaṃ vartata iti kṣiptamityucyate /",
        "root": false
      },
      {
        "original": "[234|06]\nevaṃ cedaṃ catuṣkoṭikaṃ yujyate /",
        "root": false
      },
      {
        "original": "[234|06-234|07]\nasti cittaṃ kṣiptaṃ na vikṣiptamiti vistaraḥ /",
        "root": false
      },
      {
        "original": "[234|07]\nkṣiptaṃ tāvanna kṣiptaṃ vikṣiptacittasya /",
        "root": false
      },
      {
        "original": "[234|07-234|08]\nkliṣṭaṃ cittaṃ vikṣiptaṃ na kṣiptaṃ svasthacittasya kliṣṭam /",
        "root": false
      },
      {
        "original": "[234|08]\nubhayaṃ kṣiptacittasya kliṣṭam /",
        "root": false
      },
      {
        "original": "[234|09]\nnobhayaṃ svasthacittasyākliṣṭam /",
        "root": false
      },
      {
        "original": "[234|10]\nkatameṣāṃ punaḥ sattvānāṃ cittaṃ kṣipyate /",
        "root": false
      },
      {
        "original": "[234|11]\nakurukāminām // VAkK_4.58 //",
        "root": true
      },
      {
        "original": "[234|12]\nakuruṇāṃ kāminām /\ndeveṣvapi hi deva /\nunmattāḥ santi prāgeva manuṣyatiryakpreteṣu /",
        "root": false
      },
      {
        "original": "[234|13]\nnārakāstu nityaṃ kṣiptacittā eva /",
        "root": false
      },
      {
        "original": "[234|13-234|15]\nte hi vividhayātanāsahasravyatibhinnamarmāṇastīrvābhirvedanābhirabhitunnā ātmānamapi tāvannābhicetayanti kiṃ punaḥ kāryamakāryaṃ vā /",
        "root": false
      },
      {
        "original": "[234|15]\nhācittaparidevakaścātra nāraka udāhāryaḥ /",
        "root": false
      },
      {
        "original": "[234|15-234|16]\nāryāṇāmapi cittaṃ kṣipyate bhūtavaiṣamyeṇānyatra buddhāt /",
        "root": false
      },
      {
        "original": "[234|16-234|17]\nna karmaṇā niyatasya pūrvaṃ vipākādaniyatasyāvipākāt /",
        "root": false
      },
      {
        "original": "[234|17]\nna bhayena /\npañcabhayasamatikramāt /\nnopaghātena /",
        "root": false
      },
      {
        "original": "[234|17-234|18]\nmanuṣyaprakopakāraṇasyāprāsādikasyākaraṇāt /",
        "root": false
      },
      {
        "original": "[234|18]\nna śokena /\ndharmatābhijñatvāt /",
        "root": false
      },
      {
        "original": "[234|19]\npunastrayo vaṅkā uktāḥ sūtre /\nkāyavaṅkok vāgvaṅko manovaṅkaḥ /\ntrayo doṣāḥ /",
        "root": false
      },
      {
        "original": "[234|20]\nkāyadoṣo vāgdoṣo manodoṣaḥ /\ntrayaḥ kaṣāyāḥ /",
        "root": false
      },
      {
        "original": "[234|20-234|21]\nkāyakaṣāyo vākkaṣāyo manaḥ kaṣāyaḥ iti /",
        "root": false
      },
      {
        "original": "[234|21]\ntatra yathākramaṃ veditavyāḥ /",
        "root": false
      },
      {
        "original": "[234|22]\nvaṅkadoṣakaṣāyoktiḥ śāṭhyadveṣajarāgaje /",
        "root": true
      },
      {
        "original": "[234|23]\nśaṭhyajaṃ kāyakarma kāyavaṅka ityuktam /\nkuṭilānvayatvāt /\nevaṃ vāṅmanovaṅkau /",
        "root": false
      },
      {
        "original": "[234|24]\ndveṣajaṃ kāyakarma kāyadoṣa ityuktam /\ncittapradoṣānvayatvāt /\nevaṃ vāṅmanodoṣau /",
        "root": false
      },
      {
        "original": "[234|25]\nrāgajaṃ kāyakarma kāyakaṣāya ityuktam /\nrāñjanānvayatvāt /\nevaṃ vāṅmanaḥkaṣāyau /",
        "root": false
      },
      {
        "original": "[234|26]\nkṛṣṇaśuklādibhedena punaḥḥ karma caturvidham // VAkK_4.59 //",
        "root": true
      },
      {
        "original": "[235|01]\n\"asti karma kṛṣṇaṃ kṛṣṇavipākam /\nasti karma śuklaṃ śuklavipākam /",
        "root": false
      },
      {
        "original": "[235|01-235|02]\nasti karma kṛṣṇaśuklaṃ kṛṣṇaśuklavipākam /",
        "root": false
      },
      {
        "original": "[235|02-235|03]\nasti karmākṛṣṇamaśuklamavipākam /",
        "root": false
      },
      {
        "original": "[235|03]\nyattatkarma karmakṣayāya saṃvartata\" iti /\ntatra",
        "root": false
      },
      {
        "original": "[235|04-235|05]\naśubhaṃ rūpakāmāptaṃ śubhaṃ caiva yathākramam /\nkṛṣṇaśuklobhayaṃ karma tatkṣayāya nirāsravam // VAkK_4.60 //",
        "root": true
      },
      {
        "original": "[235|06]\naśubhaṃ karma ekāntena kṛṣṇaṃ kliṣṭatvāt kṛṣṇavipākaṃ cāmanojñavipākatvāt /",
        "root": false
      },
      {
        "original": "[235|07]\nrūpāptaṃ śubhamekāntena śuklamakuśalenāvyatibhedāt /",
        "root": false
      },
      {
        "original": "[235|07-235|08]\nśuklavipākaṃ ca manojñavipākatvāt /",
        "root": false
      },
      {
        "original": "[235|08]\nārupyāptaṃ kasmānnocyate /",
        "root": false
      },
      {
        "original": "[235|08-235|09]\nyatra kila dvividho 'sti vipāka āntarābhavika aupapattibhavikaśca /",
        "root": false
      },
      {
        "original": "[235|09-235|10]\ntrividhasya kāyavāṅmanaskarmaṇo yatraiva saṃbhavastatraivoktamiti /",
        "root": false
      },
      {
        "original": "[235|10]\ntadapi tūktaṃ sūtrāntare /",
        "root": false
      },
      {
        "original": "[235|10-235|11]\n\"kāmāptaṃ śubhaṃ karma kṛṣṇaśuklamakuśalavyavakīrṇatvat kṛṣṇaśuklavipākaṃ vyavakīrṇavipākatvāt\" /",
        "root": false
      },
      {
        "original": "[235|11-235|12]\nsaṃtānata etadvyavasthāpitaṃ na svabhāvataḥ /",
        "root": false
      },
      {
        "original": "[235|12-235|13]\nna hyevañjātīyakamekaṃ karmāsti vipāko vā yat kṛṣṇaṃ ca syāt śuklaṃ cānyonyavirodhāt /",
        "root": false
      },
      {
        "original": "[235|13-235|14]\nnanu caivamakuśalasyāpi karmaṇaḥ kuśalavyavakīrṇatvāt kṛṣṇaśuklatvaṃ prāpnoti /",
        "root": false
      },
      {
        "original": "[235|14]\nnāvaśyamakuśalaṃ kuśalena vyavakīryate /",
        "root": false
      },
      {
        "original": "[235|15]\nkāmadhātau tasya balavattvāt /\nkukśalaṃ tu vyavakīryate /\ndurbalatvāditi /",
        "root": false
      },
      {
        "original": "[235|16]\nanasravaṃ karmaiṣāṃ trayāṇāṃ karmaṇāṃ kṣayāya prahāṇāya saṃvartate /",
        "root": false
      },
      {
        "original": "[235|16-235|17]\ntaddhyakṛṣṇamakliṣṭatvādaśuklaṃ vipākaśuklatā 'bhāvāt /",
        "root": false
      },
      {
        "original": "[235|17-235|18]\nābhiprāyiko hyeṣo 'śukla śabdaḥ /",
        "root": false
      },
      {
        "original": "[235|18-235|19]\nuktaṃ tu bhagavatā mahatyāṃ śunyatāyā maśaikṣān dharmānārabhya \"ime te ānanda dharmā ekāntakuśalā ekāntānavadyā\" iti /",
        "root": false
      },
      {
        "original": "[235|19]\nśāstre ca /",
        "root": false
      },
      {
        "original": "[235|19-235|20]\n\"śuklā dharmāḥ katame /",
        "root": false
      },
      {
        "original": "[235|20]\nkuśalā dharmā anivṛtāvyākṛtāśce\"ti /",
        "root": false
      },
      {
        "original": "[235|20-235|21]\navipākaṃ dhātvapatitatvāt pravṛttivirodhācca /",
        "root": false
      },
      {
        "original": "[235|22]\nkiṃ punaḥ sarvamanāsravaṃ karma sarvasyāsya trividhasya karmaṇaḥ kṣayāya saṃvartate /",
        "root": false
      },
      {
        "original": "[235|23]\nnetyucyate /\nkiṃ tarhi /",
        "root": false
      },
      {
        "original": "[236|01-236|02]\ndharmakṣāntiṣu vairāgye cānantaryapathāṣṭake /\nyā cetanā dvādaśadhā karma kṛṣṇakṣayāya tat // VAkK_4.61 //",
        "root": true
      },
      {
        "original": "[236|03-236|04]\ndarśanamārge catasṛṣu dharmajñānakṣāntiṣu kāmavairāgye cāṣṭāsvānantaryamārgeṣu yā cetanā seyaṃ dvādaśavidhā cetanā kṛṣṇasya karmaṇaḥ prahāṇāya karma /",
        "root": false
      },
      {
        "original": "[236|05]\nnavame cetanā yā sā kṛṣṇaśuklakṣayāya ca /",
        "root": true
      },
      {
        "original": "[236|06-236|07]\nnavame kāmavairāgyānantaryamārge yā cetanā sā kṛṣṇaśuklasya kuśalasya karmaṇaḥ kṛṣṇasya cākuśalasya navamasya prakārasya prahāṇāya /",
        "root": false
      },
      {
        "original": "[236|08]\nśuklasya dhyānavairāgyeṣvantyānantaryamārgajā // VAkK_4.62 //",
        "root": true
      },
      {
        "original": "[236|09-236|10]\ndhyānādvyānādvairāgyaṃ kurvato yo 'ntyo navama ānantaryamārgastatra yā cetanā iyaṃ caturvidhā cetanā śuklasya karmaṇaḥ prahāṇāya /",
        "root": false
      },
      {
        "original": "[236|10-236|11]\nkiṃ punaḥ kāraṇamantyenaivānantaryamārgeṇa kuśalasya karmaṇaḥ prahāṇaṃ nānyena /",
        "root": false
      },
      {
        "original": "[236|11-236|12]\nnahhi tasya svabhāvaprahāṇaṃ prahīṇasyāpi saṃmukhībhāvāt /",
        "root": false
      },
      {
        "original": "[236|12]\nkiṃ tarhi /\ntadālambanakleśaprahāṇāt /",
        "root": false
      },
      {
        "original": "[236|12-236|13]\nato yāvadeko 'pi tadālambanakleśaprakāra āste tāvadasya prahāṇaṃ nopapadyate /",
        "root": false
      },
      {
        "original": "[236|14]\nanye narakavedyānyakāmavedyaṃ dvayaṃ viduḥ /",
        "root": true
      },
      {
        "original": "[236|15-236|16]\nanye punarācāryāḥ paśyanti narakavedanīyaṃ narakāccānyakāmadhātuvedanīyaṃ karma yathākrama kṛṣṇaṃ kṛṣṇaśuklaṃ ceti /",
        "root": false
      },
      {
        "original": "[236|16-236|18]\nnarake hyakuśalasyaiva karmaṇo vipākastena tadvedanīyaṃ kṛṣṇamityucyate ato 'nya kāmadhātau kuśalākuśalasya karmaṇo vipākastena tadvedanīyaṃ kṛṣṇaśuklamityuktam /",
        "root": false
      },
      {
        "original": "[236|19]\ndṛgdheyaṃ kṛṣṇamanye",
        "root": true
      },
      {
        "original": "[236|20]\nanye punarāhurdarśanaprahātavyaṃ karma kṛṣṇa kuśalenāmiśratvāt /",
        "root": false
      },
      {
        "original": "[236|21]\nanyatkṛṣṇaśuklaṃ tu kāmajam // VAkK_4.63 //",
        "root": true
      },
      {
        "original": "[236|22]\nanyattu kāmāvacaraṃ karma kṛṣṇaśuklam /\nkiṃ tadanyat /\nbhāvanāprahātavyam /",
        "root": false
      },
      {
        "original": "[236|22-236|23]\ntaddhi kuśalaṃ cākuśalaṃ ceti /",
        "root": false
      },
      {
        "original": "[236|23-236|24]\nsūtra uktaṃ trīṇi mauneyāni kāyamauneyaṃ vāṅmauneyaṃ manomauneyaṃ ca /",
        "root": false
      },
      {
        "original": "[236|24]\ntatra",
        "root": false
      },
      {
        "original": "[237|01-237|02]\naśaikṣaṃ kāyavākkarma manaścaiva yathākramam /\nmaunatrayam",
        "root": true
      },
      {
        "original": "[237|03]\naśaikṣe kāyavākkarmaṇī kāyavāṅmauneye /",
        "root": false
      },
      {
        "original": "[237|03-237|04]\naśaikṣaṃ tu mana eva manomauneyaṃ na manaskarmeti /",
        "root": false
      },
      {
        "original": "[237|04]\nkiṃ kāraṇam /\ncittaṃ hi paramārthamuniḥ /",
        "root": false
      },
      {
        "original": "[237|04-237|05]\ntat kila kāyavākkarmabhyāmanumīyata iti /",
        "root": false
      },
      {
        "original": "[237|05]\napi khalu kāyavākkarmaṇī viratisvabhāvena na manaskarma /",
        "root": false
      },
      {
        "original": "[237|05-237|06]\ncittā vijñaptyabhāvāt /",
        "root": false
      },
      {
        "original": "[237|06]\nviramārthena ca maunam /\nato mana eva virataṃ maunamityucyate /",
        "root": false
      },
      {
        "original": "[237|07]\nkasmādaśaikṣameva nānyat /\narhataḥ parmārthamunitvāt /",
        "root": false
      },
      {
        "original": "[237|07-237|08]\nsarvakleśajalpoparateḥ /",
        "root": false
      },
      {
        "original": "[237|08]\ntrīṇi śauceyāni uktāni sūtre /\nkāyaśauceyaṃ vākśauceyaṃ manaḥsauceyaṃ ca /",
        "root": false
      },
      {
        "original": "[237|09]\ntadetat /",
        "root": false
      },
      {
        "original": "[237|10]\ntridhā śaucaṃ sarvaṃ sucaritatrayam // VAkK_4.64 //",
        "root": true
      },
      {
        "original": "[237|11]\nsarvaṃ kāyasucaritaṃ kāyaśaucam /\nsarvaṃ vāṅmanaḥ sucaritaṃ vāṅmanaḥ śaucam /",
        "root": false
      },
      {
        "original": "[237|11-237|12]\nduścaritamalāpakarṣaṇāttāvatkālamatyantaṃ vā /",
        "root": false
      },
      {
        "original": "[237|12-237|13]\neṣā ca deśanā mithyāmauna śaucādhimuktikānāṃ vivecānārtham /",
        "root": false
      },
      {
        "original": "[237|13]\ntrīṇi duścaritānyuktāni /\ntatra",
        "root": false
      },
      {
        "original": "[237|14]\naśubhaṃ kāyakarmādi mataṃ duścarita trayam /",
        "root": true
      },
      {
        "original": "[237|15]\nakuśalaṃ kāyavāṅmanaskarma yathākramaṃ kāyavāṅmanoduścaritam /",
        "root": false
      },
      {
        "original": "[237|16]\nakarmāpi tvabhidhyādimanoduścaritaṃ tridhā // VAkK_4.65 //",
        "root": true
      },
      {
        "original": "[237|17-237|18]\nakarmasvabhāvamapyasti trividhaṃ manoduścaritaṃ cetanārthāntarabhūtamabhidhyā vyāpādo mithyādṛṣṭiśca /",
        "root": false
      },
      {
        "original": "[237|18]\nabhidhyādaya eva manaskarmeti dārṣṭāntikāḥ /",
        "root": false
      },
      {
        "original": "[237|18-237|19]\nsaṃcetanīyasūtre vacanāt /",
        "root": false
      },
      {
        "original": "[237|19]\nevaṃ tu sati karmakleśayoraikyaṃ syāt /",
        "root": false
      },
      {
        "original": "[237|19-237|20]\nkim syādyadi kaścit kleśo 'pi karma syāt /",
        "root": false
      },
      {
        "original": "[237|20]\nnaitadasti /\nsūtraṃ viruddhaṃ syāt /",
        "root": false
      },
      {
        "original": "[237|20-237|21]\nsūtre tu cetanāyāstanmukhena pravṛttestaistāṃ darśayatīti vaibhāṣikāḥ /",
        "root": false
      },
      {
        "original": "[237|21-237|22]\naniṣṭaphalatvātkuṭsitaḥ kāyavāṅmanaścāro duścaritam /",
        "root": false
      },
      {
        "original": "[237|23]\nviparyayātsucaritam",
        "root": true
      },
      {
        "original": "[237|24]\niṣṭaṃ kuśalaṃ kāyavāṅmanaskarmānabhidhyā 'vyāpādasamyagdṛṣṭayaśca /",
        "root": false
      },
      {
        "original": "[237|24-238|02]\nparānugrahopaghātābhisaṃdhyabhāve kathaṃ samyagdṛṣṭimithyādṛṣṭavyoḥ kuśalākuśalatvam /",
        "root": false
      },
      {
        "original": "[238|02]\ntanmūlatvāt /\nyāni caitāni duścaritasucaritānyuktāni",
        "root": false
      },
      {
        "original": "[238|03-238|04]\ntadaudārikasaṃgrahāt /\ndaśa karmapathā uktā yathāyogaṃ śubhāśubhāḥ // VAkK_4.66 //",
        "root": true
      },
      {
        "original": "[238|05-238|06]\nteṣāmeva sucaritaduścaritānāṃ caudārikasaṃgraheṇa daśa karmapathāḥ sūtra uktāḥ yathāyogaṃ kuśalāḥ sucaritebhyo 'kuśalā duścaritebhyaḥ /",
        "root": false
      },
      {
        "original": "[238|06-238|07]\nkimatra duścaritamasaṃgṛhītaṃ kiṃ vā sucaritam /",
        "root": false
      },
      {
        "original": "[238|07-238|08]\nakukśaleṣu tatkarmapathesu kāyaduścaritasya pradeśo na saṃgṛhītaḥ prayogapṛṣṭhabhūtaḥ kliṣṭaścānyo 'pi bandhānādiḥ /",
        "root": false
      },
      {
        "original": "[238|08]\ntasya nātyaudārikatvāt /\n[238|08-238|09]\nyaddhi kāyaduścaritaṃ pareṣāṃ jīvitabhogadārebhyaścyāvakaṃ tatkarmapatha uktaṃ tato vivecanārtham /",
        "root": false
      },
      {
        "original": "[238|10]\nvāgduścaritamapi yadeva praśādaṃ tatkarmapatha uktaṃ tadarthameva /",
        "root": false
      },
      {
        "original": "[238|10-238|11]\nmanoduścaritasya ca pradeśacetanā /",
        "root": false
      },
      {
        "original": "[238|11-238|12]\nkuśaleṣvapi kāyasucaritasya pradeśaḥ prayogapṛṣṭhamadyādiviratidānejyādiko vāksucaritasya priyavacanādiko manaḥ sucaritasya cetanā /",
        "root": false
      },
      {
        "original": "[238|13]\neṣāṃ ca karmapathānām",
        "root": false
      },
      {
        "original": "[238|14]\naśubhāḥ ṣaḍavijñaptiḥ",
        "root": true
      },
      {
        "original": "[238|15-238|16]\nakuśalāḥ ṣaṭ karmapathā avaśyamavijñaptisvabhāvāḥ prāṇātipātādattādānamṛṣāvādapaiśunyapārupyasaṃbhinnapralāpāḥ /",
        "root": false
      },
      {
        "original": "[238|16]\npareṇa kārayato maulavijñaptyabhāvāt /",
        "root": false
      },
      {
        "original": "[238|17]\ndvidhaikaḥ",
        "root": true
      },
      {
        "original": "[238|18-238|19]\nkāmamithyācāro nityaṃ vijñaptyavijñaptisvabhāvastasya svayeva niṣṭhāpanāt /",
        "root": false
      },
      {
        "original": "[238|19]\nnahi taṃ pareṇa kārayatastādṛśī prītirbhavatīti /",
        "root": false
      },
      {
        "original": "[238|20]\nte 'pi kurvataḥ /",
        "root": true
      },
      {
        "original": "[238|21-238|22]\nte 'pi ṣaṭ karmapathāḥ svayaṃ kurvato dvividhā bhavanti vijñaptiravijñaptiśca tatkālamaraṇe paścāt maraṇe tvavijñaptireva /",
        "root": false
      },
      {
        "original": "[238|23]\nkuśalānāṃ punaḥ karmapathānāṃ",
        "root": false
      },
      {
        "original": "[238|24]\ndvividhāḥ sapta kuśalāḥ",
        "root": true
      },
      {
        "original": "[238|25]\nkuśalāḥ sapta rūpiṇaḥ karmapathā avaśyaṃ dviprakārā vijñaptiravijñaptiśca /",
        "root": false
      },
      {
        "original": "[238|25-238|26]\nvijñaptyadhīnatvātsamādānaśīlasya /",
        "root": false
      },
      {
        "original": "[239|01]\navijñaptiḥ samādhijāḥ // VAkK_4.67 //",
        "root": true
      },
      {
        "original": "[239|02]\ndhyānānāsravasaṃvarasaṃgṛhītāḥ samādhijāḥ ucyante /",
        "root": false
      },
      {
        "original": "[239|02-239|03]\nte hyavijñaptireva cittamātrādhīnatvāt /",
        "root": false
      },
      {
        "original": "[239|04]\nsāmantakāstu vijñaptiḥ",
        "root": true
      },
      {
        "original": "[239|05]\nkarmapathasāmantakāstu vijñaptisvabhāvā avaśyam /",
        "root": false
      },
      {
        "original": "[239|06]\navijñaptirbhavenna vā /",
        "root": true
      },
      {
        "original": "[239|07-239|08]\nyadi tīvreṇa paryavasthānena pramādena vā ghanarasena prayogamārabheta syādavijñaptiranyathā na syāt /",
        "root": false
      },
      {
        "original": "[239|09]\nviparyayeṇa pṛṣṭhāni",
        "root": true
      },
      {
        "original": "[239|10]\nsāmantakebhyo viparyayeṇa karmapathānāṃ pṛṣṭhāni veditavyāti /",
        "root": false
      },
      {
        "original": "[239|10-239|11]\ntāni avaśyamavijñaptisvabhāvāni /",
        "root": false
      },
      {
        "original": "[239|11]\nvijñaptistu bhavenna vā /",
        "root": false
      },
      {
        "original": "[239|11-239|12]\nyadi karmapathaṃ kṛṭvā punastasyānudharmaṃ ceṣṭeta tasya syāt vijñaptiranyathā na syāt /",
        "root": false
      },
      {
        "original": "[239|12-239|13]\natha kuto yāvadeṣāṃ prayogamaulapṛṣṭhānāṃ vyavasthānam /",
        "root": false
      },
      {
        "original": "[239|13-239|16]\nyadā tāvadiha kaścit paśuṃ hantukāmo mañcakāduttiṣṭhati mūlyaṃ gṛhlāti gacchatyāmṛśati paśuṃ krīṇātyānayati puṣṇāti praveśayati nihantuṃ śāstramādatte prahāramekaṃ dadāti dvau vā yāvanna jīvitā dvacyaparopayati tāvat prayogaḥ /",
        "root": false
      },
      {
        "original": "[239|16-239|17]\nyena tu prahāreṇa jīvitādvyaparopayati tatra yā vijñaptistatkṣaṇikā vā 'vijñaptirayaṃ maulaḥ karmapathaḥ /",
        "root": false
      },
      {
        "original": "[239|17-239|18]\ndvābhyāṃ hi kāraṇābhyāṃ prāṇātipātāvadyena spṛśyate prayogataḥ mṛte sati phalaparipūritaśca /",
        "root": false
      },
      {
        "original": "[239|18-239|19]\ntata ūrdhvamavijñaptikṣaṇāḥ pṛṣṭhaṃ bhavanti /",
        "root": false
      },
      {
        "original": "[239|19-239|21]\nyāvacca taṃ paśuṃ kuṣṇāti śodhayati vikrīṇīte pacati khādayatyanukīrtayati vā tāvadasya vijñaptikṣaṇā api pṛṣṭhaṃ bhavanti /",
        "root": false
      },
      {
        "original": "[239|21]\nevamanyeṣvapi yathāsaṃbhavaṃ yojyam /",
        "root": false
      },
      {
        "original": "[239|21-239|22]\nabhidhyādīnāṃ nāsti prayogo na pṛṣṭhaṃ saṃmukhībhāvamātrātkarmapathaḥ /",
        "root": false
      },
      {
        "original": "[239|23]\nidamatra vaktavyam /",
        "root": false
      },
      {
        "original": "[239|23-239|24]\nkiṃ tāvat maraṇabhavasthe tasmin prāṇini ye vijñaptyavijñaptī te karmapatha āhosvinmṛte /",
        "root": false
      },
      {
        "original": "[239|24]\nkiṃ cātaḥ /",
        "root": false
      },
      {
        "original": "[239|24-239|25]\nyadi tāvanmaraṇabhavasthe sahamṛṭasyāpio anturghātayiturvā prāṇātipātāvadyena yogaḥ prāpnoti /",
        "root": false
      },
      {
        "original": "[239|25-240|01]\nna ceṣa siddhāntaḥ /",
        "root": false
      },
      {
        "original": "[240|01]\natha mṛte /",
        "root": false
      },
      {
        "original": "[240|01-240|02]\nyaduktaṃ \"yena tu prahāreṇa jīvitādvacyaparopayati tatra yā vijñaptistatkṣaṇikā vā 'vijñaptirayaṃ maulaḥ karmapatha\" iti tanā vaktavyam /",
        "root": false
      },
      {
        "original": "[240|03]\nyaccāpīdaṃ śāstra uktaṃ \"syāt prāṇī hataḥ prāṇātipātaścāniruddhaḥ /",
        "root": false
      },
      {
        "original": "[240|03-240|06]\nsyādyathā hi tatprāṇī jīvitādvyaparopito bhavati prayogaścāpratiprasragdha\" ityatra pṛṣṭhaṃ prayogaśabdenoktamiti vaibhāṣikīyo 'rthavirodho maulasyaiva tadānīmaniruddhatvāt /",
        "root": false
      },
      {
        "original": "[240|06]\nyathā na doṣastathā 'stu /\nkathaṃ ca na doṣaḥ /",
        "root": false
      },
      {
        "original": "[240|06-240|07]\nmaula evātra prayogaśabdenokta iti /",
        "root": false
      },
      {
        "original": "[240|07]\nvijñaptistarhi tadā kathaṃ maulaḥ karmapatho bhavati /",
        "root": false
      },
      {
        "original": "[240|07-240|08]\nkathaṃ ca na bhavitavyam /",
        "root": false
      },
      {
        "original": "[240|08]\nasāmarthyat /\navijñaptiridānīṃ kathaṃ bhavati /",
        "root": false
      },
      {
        "original": "[240|08-240|10]\ntasmāt prayogaphalaparipūrikāle tadubhayaṃ karmapathaḥ syāt karmatpatho 'pyanyasya prayogaḥ pṛṣṭhaṃ ca bhavati /",
        "root": false
      },
      {
        "original": "[240|10]\nprāṇātipātasya daśāpi karmapathāḥ prayogaḥ /",
        "root": false
      },
      {
        "original": "[240|10-240|14]\nyathā ca śatrorvadhārthaṃ kṛtyaṃ samupasthāpayan paśunā valiṃ kuryāt parakīyaṃ kṛtvā dāreṣu cāsya vipratipadyeta taireva tadghātanārtham anṛtapiśunaparuṣasāntavaiścāsya mitrabhedaṃ kuryādyānyasya paritrāṇāya kalperan abhidhyāṃ ca tatsva kuryāttatraiva ca vyāpādaṃ tadvadhārthaṃ ca mithyādṛṣṭiṃ vṛṃhayediti /",
        "root": false
      },
      {
        "original": "[240|14]\nevamanyeṣvapi yathāyogaṃ yojyam /",
        "root": false
      },
      {
        "original": "[240|14-240|15]\nna tvabhidhyādayaḥ prayogā yujyante /",
        "root": false
      },
      {
        "original": "[240|15]\nnahi cittotpādamātreṇa prayukto bhavati /\nkriyānārambhāt /",
        "root": false
      },
      {
        "original": "[240|16-240|17]\nsūtra uktaṃ \"prāṇātipāto bhikṣavastrividho lobhajo dveṣajo mohajo yāvanmithyādṛṣṭi\"riti /",
        "root": false
      },
      {
        "original": "[240|17-240|18]\ntatra kīdṛśaḥ prāṇātipāto lobhaja ityevamādi vaktavyam /",
        "root": false
      },
      {
        "original": "[240|18]\nnātra sarveṣāṃ karmapathānāṃ lobhādibhirniṣṭhā /",
        "root": false
      },
      {
        "original": "[240|19]\nprayogastu trimūlajaḥ // VAkK_4.68 //",
        "root": true
      },
      {
        "original": "[240|20]\nprayogasteṣāmakuśalamūlatrayājjāta ityādisamutthānavacanādevamuktaḥ /",
        "root": false
      },
      {
        "original": "[240|20-240|22]\ntatra lobhajapraṇātipāto yathā taccharīrāvayavārthamarthārthaṃ krītārthaṃ ca prāṇinaṃ jīvitādvyaparopayati ātmasuhṛtparitrāṇāya /",
        "root": false
      },
      {
        "original": "[240|22]\ndveṣajo yathā vairanipīḍanārtham /",
        "root": false
      },
      {
        "original": "[240|22-240|23]\nmohajo yathā yājñikānāṃ dharmabuddhyā rājñāṃ ca dharmapāṭhakaprāmāṇyāddhiṃsatām /",
        "root": false
      },
      {
        "original": "[240|23-240|24]\nduṣṭānāṃ kila nigrahaṃ kurvanto rājānaḥ puṇyabhājo bhavantīti /",
        "root": false
      },
      {
        "original": "[240|24]\npārasīkānāṃ ca /\nte hyevamāhuḥ /",
        "root": false
      },
      {
        "original": "[240|25]\n\"mātāpitarau jīrṇau vā glānau vā hantavyā\"viti /",
        "root": false
      },
      {
        "original": "[240|25-241|01]\nye cānye 'pyevamāhurahivṛścikatryamvukādayo manuṣyāṇāmupaghātāpakā hantavyāḥ mṛgapaśupakṣimahiṣādayaścopabhogārthatvāditi /",
        "root": false
      },
      {
        "original": "[241|01-241|02]\nyaśca mithyādṛṣṭipravartitaḥ prāṇātipātaḥ /",
        "root": false
      },
      {
        "original": "[241|02-241|03]\nlobhajamadattādānaṃ yo yenārthi sa tadvarati anyalābhasatkārayaśo 'rthaṃ vā ātmasukṛtaparitrāṇāya vā /",
        "root": false
      },
      {
        "original": "[241|03]\ndveṣajaṃ yadvairanipīḍanārtham /",
        "root": false
      },
      {
        "original": "[241|03-241|04]\nmohajaṃ yathā rājñāṃ dharmapāṭhakaprāmāṇyāt /",
        "root": false
      },
      {
        "original": "[241|04-241|05]\nduṣṭanigrahārthaṃ yathā brāhmaṇā āhuḥ \"sarvamidaṃ brahmaṇā brāhmaṇebhyo dattaṃ brāhmaṇānāṃ daurbalyādvṛṣlāḥ paribhuñjate /",
        "root": false
      },
      {
        "original": "[241|05-241|06]\ntasmādapaharan brāhmaṇaḥ sumādatte svameva brāhmaṇo bhuṅkte svaṃ vaste svaṃ dadāti ce\" ti /",
        "root": false
      },
      {
        "original": "[241|07]\nna caiśāmaparasvasaṃjñā bhavati /\nyacca mithyādṛṣṭipravarttitam /",
        "root": false
      },
      {
        "original": "[241|07-241|08]\nlobhajaḥ kāmamithyācāraḥ dārādiṣu tatsaṃrāgādabrahmacaryaṃ lābhasatkārārthamātmasuhṛtparitrāṇāya /",
        "root": false
      },
      {
        "original": "[241|08-241|09]\ndveṣajo vairanipīḍanārtham /",
        "root": false
      },
      {
        "original": "[241|09]\nmohajo yathā pārasīkānāṃ mātrādigamanaṃ gosave ca yajñe /",
        "root": false
      },
      {
        "original": "[241|10]\nyothoktaṃ \"brāhmaṇo gosaveneṣṭyā saṃvatsaragovratī bhavati /",
        "root": false
      },
      {
        "original": "[241|10-241|11]\nupahā udakaṃ cūṣati tṛṇāni cchinatti upaiti mātaramupasvasāramupa sagotrā\"miti /",
        "root": false
      },
      {
        "original": "[241|11-241|12]\nye cāhu \"rudūkhalapuṇyaphalapakvānnatīrthamārgaprakhyo mātṛgrāma\" iti /",
        "root": false
      },
      {
        "original": "[241|12-241|13]\nmṛṣāvādādayo lobhajā dveṣajāścapūrvavat /",
        "root": false
      },
      {
        "original": "[241|13]\nmohajo mṛṣāvādo yathāha /",
        "root": false
      },
      {
        "original": "[241|14-241|17]\n\"na narmayuktamanṛtaṃ hi nāsti\nna strīṣu rājanna vivāhakāle /\nprāṇātyaye sarvadhanāpahāre\npañcānṛtānyāhurapātakānī\"ti /",
        "root": false
      },
      {
        "original": "[241|18]\nyaṣca mithyādṛṣṭipravartito mṛṣāvādaḥ /\npaiśunyādayastu mithyādṛṣṭipravartitā mohajāḥ /\n[241|19]\nyaṣcaca vedādyasacchāstrapralāpaḥ /",
        "root": false
      },
      {
        "original": "[241|20]\nabhidhyādayaḥ kathaṃ lobhajāḥ /",
        "root": false
      },
      {
        "original": "[241|21]\ntadanantarasaṃbhūterabhidhyādyāstrimūlajāḥ /",
        "root": true
      },
      {
        "original": "[241|22]\nlobhādanantaramutpannā lobhajāḥ dveṣādanantaraṃ dveṣajā mohādanantaraṃ mohajāḥ /",
        "root": false
      },
      {
        "original": "[241|22-241|23]\nuktā kuśalāḥ karmapathāḥ /",
        "root": false
      },
      {
        "original": "[241|24]\nkuśalāḥ kathamityāha",
        "root": false
      },
      {
        "original": "[241|25]\nkuśalāḥ saprayogāntā alobhadveṣamohajāḥ // VAkK_4.69 //",
        "root": true
      },
      {
        "original": "[241|26]\nsaprayogapṛṣṭhāḥ kuśalāḥ karmapathā alobhadveṣamohajāḥ /",
        "root": false
      },
      {
        "original": "[241|26-241|27]\nkuṣalacittasamutthitatvāt /",
        "root": false
      },
      {
        "original": "[241|27-242|01]\ntasya ca avaśya malobhādibhiḥ saṃprayogāt tatrākuśala karmapathaprayogādviratiḥ kuśalakarmapathaprayogaḥ /",
        "root": false
      },
      {
        "original": "[242|01]\nmaulādviratiḥ maulaḥ /",
        "root": false
      },
      {
        "original": "[242|01-242|02]\npṛṣṭhād viratiḥ pṛṣṭhaḥ /",
        "root": false
      },
      {
        "original": "[242|02-242|03]\ntadyathā śrāmaṇera upasaṃpādyamāno nānāvāsaṃ praviśati bhikṣūnvandate upādhyāyaṃ yācate yāvadekaṃ karmavācanaṃ kriyate dvitīyaṃ ca /",
        "root": false
      },
      {
        "original": "[242|03]\nayaṃ prayogaḥ /",
        "root": false
      },
      {
        "original": "[242|03-242|04]\ntṛtīya karmavācane yā vijñaptistatkṣaṇikā cāvijñaptirayaṃ maulaḥ karmapathaḥ /",
        "root": false
      },
      {
        "original": "[242|04-242|05]\ntata ūrdhvaṃ yāvanniśrayā ārocyante tadadhiṣṭhānaṃ ca vijñapayati avijñaptica yāvadatuvartate idaṃ pṛṣṭham /",
        "root": false
      },
      {
        "original": "[242|06]\nyaduktaṃ \"na sarveṣāṃ karmapathānāṃ lobhādibhirniṣṭhe\"tyatha kasya kena niṣṭhā /",
        "root": false
      },
      {
        "original": "[242|07]\nvadhavyāpādapāruṣyaniṣṭhā dveṣeṇa",
        "root": true
      },
      {
        "original": "[242|08]\neṣāṃ prāṇātipātavyāpādapāruṣpāṇāṃ dveṣeṇa samāptiḥ /",
        "root": false
      },
      {
        "original": "[242|08-242|09]\nparityāgaparuṣacittasaṃmukhī bhāvāt /",
        "root": false
      },
      {
        "original": "[242|10]\nlobhataḥ /",
        "root": true
      },
      {
        "original": "[242|11]\nparastrīgamanābhidhyā 'dattādānasamāpanam // VAkK_4.70 //",
        "root": true
      },
      {
        "original": "[242|12]\nlobhena kāmamithyācārābhidhyā 'dattādānānāṃ samāptiḥ /",
        "root": false
      },
      {
        "original": "[242|13]\nmithyādṛṣṭestu mohena",
        "root": true
      },
      {
        "original": "[242|14]\nadhimātrabhūto hi tāṃ niṣṭhāpayati /",
        "root": false
      },
      {
        "original": "[242|15]\nśeṣāṇāṃ tribhiriṣyate /",
        "root": true
      },
      {
        "original": "[242|16]\nke punaḥ śeṣāḥ /\nmṛṣāvādapaiśunyasaṃbhinnapralāpāḥ /",
        "root": false
      },
      {
        "original": "[242|16-242|17]\neṣāṃ tribhirapi niṣṭhā lobhena dveṣeṇa mohena vā",
        "root": false
      },
      {
        "original": "[242|18-242|19]\nya ete karmapathāścaturbhiḥ kāṇḍairuktāstrayastraya ekastrayaśca eṣāṃ yathākramaṃ",
        "root": false
      },
      {
        "original": "[242|20]\nsattvabhogāvadhiṣṭhānaṃ nāmarūpaṃ ca nāma ca // VAkK_4.71 //",
        "root": true
      },
      {
        "original": "[242|21]\nsattvādhiṣṭhānā vadhādayaḥ /\nbhogādhiṣṭhānāṃ parastrīgamanādayaḥ /",
        "root": false
      },
      {
        "original": "[242|21-242|22]\nnāmarūpādhiṣṭhāmithyādṛṣṭiḥ /",
        "root": false
      },
      {
        "original": "[242|22]\nnāmakāyādhiṣṭhānā mṛṣāvādādayaḥ /",
        "root": false
      },
      {
        "original": "[242|23-242|24]\nyaḥ paraṃ maraṇānniyamayya samaṃ tena pūrvaṃ vā mriyate kimasya maulaḥ karmapatho bhavatyutāho na /",
        "root": false
      },
      {
        "original": "[242|25]\nsamaṃ prāk ca mṛtasyāsti na maulaḥ",
        "root": true
      },
      {
        "original": "[242|26-242|27]\nata evocyate \"syāt prayogaṃ kuryāt phalaṃ ca paripūrayenna ca prāṇātipātāvadyena spṛśyate /",
        "root": false
      },
      {
        "original": "[242|27]\nāha /",
        "root": false
      },
      {
        "original": "[242|27-243|02]\nsyāt yathāpi tadvyaparopavaḥ pūrvaṃ saha vā kālaṃ kuryā\"diti kiṃ punastatkāraṇam nahi vadhye jīvati hantuḥ prāṇātipātāvadyenāsti yogo nāpi sahamṛtasya hantuḥ /",
        "root": false
      },
      {
        "original": "[243|03]\nanyāśrayodayāt /",
        "root": true
      },
      {
        "original": "[243|04]\nthenāśrayeṇa tatprayogaḥ kṛtaḥ sa ucchinno 'nya evāśrayo nikāyasabhāgabhinna utpannaḥ /",
        "root": false
      },
      {
        "original": "[243|05]\ntasya prayoktṛtvāt karmapathena yogo na yuktaḥ /",
        "root": false
      },
      {
        "original": "[243|05-243|06]\nyatsenāpātamṛgayāvaskandheṣu pareṣāṃ vadhārthaṃ bahavaḥ samagrāḥ patantyekaśca prāṇātipātaṃ karoti kastena samanvāgato bhavati /",
        "root": false
      },
      {
        "original": "[243|07]\nsenādiṣvekakāryatvāt sarve kattṛvadanvitāḥ // VAkK_4.72 //",
        "root": true
      },
      {
        "original": "[243|08]\nyathaiva hi karttā tathā sarve samanvāgatā bhavantyekakāryatvāt /",
        "root": false
      },
      {
        "original": "[243|08-243|09]\narthato hi te 'yonyaṃ payoktāro bhavanti /",
        "root": false
      },
      {
        "original": "[243|09-243|11]\nyastarhi balānnīyate so'pi samanvāgato bhavatyanyatra ya evaṃ naścitya yāyāt yāvajjīvitahetorapi prāṇinaṃ na haniṣyāmīti /",
        "root": false
      },
      {
        "original": "[243|12-243|13]\nkiyatā punaḥ prāṇātipātaṃ svayaṃ kurvataḥ karmapatho bhavati kiyatā yāvanmithyādṛṣṭiḥ karmapathaḥ iti lakṣaṇaṃ vaktavyaṃ taducyate /",
        "root": false
      },
      {
        "original": "[243|14]\nprāṇātipātaḥ saṃcintya parasyābhrāntimāraṇam /",
        "root": true
      },
      {
        "original": "[243|15]\nyadi mārayiṣyāmyenamiti saṃjñāya paraṃ mārayati tameva ca mārayati nānyaṃ bhramitvā /",
        "root": false
      },
      {
        "original": "[243|16]\niyatā prāṇātipāto bhavati /",
        "root": false
      },
      {
        "original": "[243|16-243|17]\nyastarhi saṃdigdho mārayati kimayaṃ prāṇī na prāṇīti sa evānyo veti so 'pyavaśyametaṃ niścayaṃ labdhvā tatra praharati /",
        "root": false
      },
      {
        "original": "[243|17-243|18]\nyo 'stu so 'stviti kṛtamevānena tyāgacittaṃ bhavati /",
        "root": false
      },
      {
        "original": "[243|18]\nkathaṃ kṣaṇikeṣu skandheṣu prāṇātipāto bhavati /",
        "root": false
      },
      {
        "original": "[243|19]\nprāṇo nāma vāyuḥ kāyacittasaṃniśrito vartate /\ntamabhipātayati /",
        "root": false
      },
      {
        "original": "[243|19-243|20]\nyathā pradīpaṃ nirodhayati ghaṇṭāsvanaṃ vā /",
        "root": false
      },
      {
        "original": "[243|20]\njīvitendriyaṃ vā prāṇāstannirodhayati /",
        "root": false
      },
      {
        "original": "[243|20-243|21]\nyadyekasyāpi jīvitakṣaṇasyotpadyamānasyāntarāyaṃ karoti prāṇātipātāvadyena spṛśyate nānyathā /",
        "root": false
      },
      {
        "original": "[243|22]\nkasya tajjīvitaṃ yastadabhāvānmṛto bhavati /",
        "root": false
      },
      {
        "original": "[243|22-243|23]\nkasyeti ṣaṣṭhīṃ pudgalavāde vicārayiṣyāmaḥ /",
        "root": false
      },
      {
        "original": "[243|23]\nuktaṃ tu bhagavatā",
        "root": false
      },
      {
        "original": "[243|24-243|25]\n\"āyuruṣmā 'tha vijñānaṃ yadā kāyaṃ jahatyamī /\napaviddhastadā śete yathā kāṣṭhamacetana\" // iti /",
        "root": false
      },
      {
        "original": "[243|26]\ntasmātsendriyaḥ kāyo jīvatītyucyate anindriyo mṛta iti /",
        "root": false
      },
      {
        "original": "[243|26-243|27]\nabuddhipūrvādapi prāṇivadhāt karturadharmo yathā 'gnisaṃyogāddāha iti nirgranthāḥ /",
        "root": false
      },
      {
        "original": "[243|27-244|01]\nteṣāṃ paradāradarśane 'pyeṣa prasaṅgaḥ /",
        "root": false
      },
      {
        "original": "[244|01-244|03]\nnirgranthaśiroluñcane ca kaṣṭatapodeśane ca śāstuḥ tadvisūcikāmaraṇe ca dāturvaidyānāṃ cāturapīḍane maraṇe ca mātṛgabhasthayoścānyonyaṃ duḥkhanimittatvāt /",
        "root": false
      },
      {
        "original": "[244|03]\nvadhyasyāpi ca tatkriyāsaṃbandhādagnisvāśrayadāhavat /",
        "root": false
      },
      {
        "original": "[244|03-244|04]\nkāryataścāprasaṅgastadasambandhāt /",
        "root": false
      },
      {
        "original": "[244|04]\npareṇāgnim sparśayatastenādāhavat /",
        "root": false
      },
      {
        "original": "[244|04-244|05]\nacetanānāṃ ca kāṣṭhādīnāṃ gṛhapāte prāṇivadhāt pāpaprasaṅgo na vā dṛṣṭāntamātrātsiddhiriti /",
        "root": false
      },
      {
        "original": "[244|06]\nuktaḥ prāṇātipātaḥ /",
        "root": false
      },
      {
        "original": "[244|07]\nadattādānamanyasvasvīkriyā balacauryataḥ // VAkK_4.73 //",
        "root": true
      },
      {
        "original": "[244|08]\nabhrāntyeti vartate /",
        "root": false
      },
      {
        "original": "[244|08-244|09]\nyadi balādvā cauryeṇa vā parasvaṃ svīkaroti yatraiva ca balacauryābhiprāyeṇānyatra saṃjñāvibhramāt iyatā 'dattādānaṃ bhavati /",
        "root": false
      },
      {
        "original": "[244|09-244|10]\nstūpādapaharato buddhāda dattādānam /",
        "root": false
      },
      {
        "original": "[244|10]\nsarvaṃ hi tadbhagavatā parinirvāṇakāle parigṛthītamiti /",
        "root": false
      },
      {
        "original": "[244|10-244|11]\nyeṣāṃ samrakṣyamityapare /",
        "root": false
      },
      {
        "original": "[244|11-244|12]\nasvāmikaṃ ca nidhimuddharato viṣayasvāmikāt parivartakaṃ harataḥ kṛte karmaṇi sīmāprāptebhyaḥ akṛte sarvabuddhaśaikṣyebhyaḥ /",
        "root": false
      },
      {
        "original": "[244|13]\nagamyagamanaṃ kāmamithyācāraścaturvidhaḥ /",
        "root": true
      },
      {
        "original": "[244|14]\ncatuṣprakāramagamyagamanaṃ kāmamithyācāraḥ /",
        "root": false
      },
      {
        "original": "[244|14-244|15]\nagamyāṃ gacchati paraparigṛhītāṃ vā mātaraṃ duhitaraṃ vā mātṛpitṛsaṃbandhinīṃ vā /",
        "root": false
      },
      {
        "original": "[244|15-244|16]\nanaṅge vā gacchati svāmapi bhāryām apāne mukhe vā /",
        "root": false
      },
      {
        "original": "[244|16]\nadeśe vā gacchati prakāśe caitye vihāre vā /",
        "root": false
      },
      {
        "original": "[244|17]\nakāle vā gacchati /\nkaḥ punaḥ akālaḥ /",
        "root": false
      },
      {
        "original": "[244|17-244|18]\ngarbhiṇīṃ vā gacchati pāyayantīṃ vā saniyamāṃ vā /",
        "root": false
      },
      {
        "original": "[244|18]\nyadi bharturanujñayā saniyamā bhavatītyeke /\nabhrāntyeti vartate /",
        "root": false
      },
      {
        "original": "[244|18-244|19]\nyadi svasaṃjñī parastriyaṃ yāyāt na syāt karmapathaḥ /",
        "root": false
      },
      {
        "original": "[244|19-244|20]\nyadyanyaḥ parastrīsaṃjñayā 'nyāmabhigacchet paradāraprayogādvastuparibhogācca syādityeke /\n[244|20-244|21]\nanyatra prayogānna syāt prāṇāti pātavadityapare /",
        "root": false
      },
      {
        "original": "[244|21]\nbhikṣuṇīṃ gacchataḥ kasyāntikāt kāmamithyācāraḥ /",
        "root": false
      },
      {
        "original": "[244|21-244|22]\nviṣayasvāminaḥ /",
        "root": false
      },
      {
        "original": "[244|22]\ntasya hi tanna marṣaṇīyam /\ntasyāpi saniyamā svabhāryeva tu sā na gamyā /",
        "root": false
      },
      {
        "original": "[244|23]\nkumārīṃ gacchato yasya nisṛṣṭā no cedyasya rakṣā 'ntato rājñaḥ /",
        "root": false
      },
      {
        "original": "[244|24]\nanyathāsaṃjñino vākyamarthābhijñe mṛṣāvacaḥ // VAkK_4.74 //",
        "root": true
      },
      {
        "original": "[244|25-245|01]\nyadi yamarthaṃ bravīti tasminnanyathāsamjñī bhavati yaṃ cādhikṛtya bravīti sa tasya vākyasyārthābhijño bhavati tadvākyaṃ mṛṣāvādaḥ /",
        "root": false
      },
      {
        "original": "[245|01]\nanabhijñe kiṃ syāt /",
        "root": false
      },
      {
        "original": "[245|01-245|02]\nsaṃbhinnapralāpaḥ syāt /",
        "root": false
      },
      {
        "original": "[245|02]\nvākyamityucyate /",
        "root": false
      },
      {
        "original": "[245|02-245|03]\nkadācicca bahavo varṇā vākyaṃ bhavantīti katamaḥ tatra karmapathaḥ /",
        "root": false
      },
      {
        "original": "[245|03]\npaścimaḥ sahāvijñaptyā yatra cārthābhijño bhavati /\npūrve tu varṇāḥ prayogaḥ /",
        "root": false
      },
      {
        "original": "[245|04]\narthābhijña ityucyate /",
        "root": false
      },
      {
        "original": "[245|04-245|05]\nki tāvadabhijñātārthe śrotari āhosvit abhijñātuṃ samarthe /",
        "root": false
      },
      {
        "original": "[245|05]\nkiṃ cātaḥ /",
        "root": false
      },
      {
        "original": "[245|05-245|06]\nyadyabhijñātārthe manovijñānaviṣayatvādvākyārthasya śrotravijñānena saha nirodhācca vāgvijñapteravijñaptireva syāt karmapathaḥ /",
        "root": false
      },
      {
        "original": "[245|06-245|07]\nathābhijñātuṃ samarthe /",
        "root": false
      },
      {
        "original": "[245|07]\nevaṃ doṣo na bhavati /",
        "root": false
      },
      {
        "original": "[245|07-245|08]\nkathaṃ cābhijñātuṃ samartho 'pyutpannabhāva utpanne śrotravijñāne /",
        "root": false
      },
      {
        "original": "[245|08]\nyathā na doṣastathā 'stu /",
        "root": false
      },
      {
        "original": "[245|09]\nṣodaśa vyavahārāḥ sūtra uktāḥ /",
        "root": false
      },
      {
        "original": "[245|09-245|11]\n\"adṛṣṭe dṛṣṭavāditā aśrute 'mate 'vijñāte vijñātavāditā dṛṣṭe adṛṣṭavāditā yāvad vijñāte 'vijñātavāditā itīme 'nāryā aṣṭau vyavahārāḥ /",
        "root": false
      },
      {
        "original": "[245|11-245|12]\ndṛṣṭe dṛṣṭavāditā yāvadvijñāte vijñātavāditā adṛṣṭ 'dṛṣṭavāditā yāvadavijñāte avijñātavāditā itīme āryā aṣṭau vyavahārāḥ /",
        "root": false
      },
      {
        "original": "[245|12-245|13]\ntatraiṣāṃ dṛṣṭaśrutamatavijñātānāṃ kiṃ lakṣaṇam /",
        "root": false
      },
      {
        "original": "[245|14-245|15]\ncakṣuḥ śrotramanaścittairanubhūtaṃ tribhiśca yat /\ntaddṛṣṭaśrutavijñātaṃ mataṃ coktaṃ yathākramam // VAkK_4.75 //",
        "root": true
      },
      {
        "original": "[245|16]\nyaccakṣurvijñānenānubhūtaṃ taddṛṣṭamityuktam /\nyacchrotravijñānena tacchrutam /",
        "root": false
      },
      {
        "original": "[245|16-245|17]\nyanmano vijñānena tat vijñātam /",
        "root": false
      },
      {
        "original": "[245|17]\nyat ghrāṇajihvākāyavijñānaistanmatam /\nkiṃ kāraṇam /",
        "root": false
      },
      {
        "original": "[245|18]\ngandharasaspraṣṭavyānyavyākṛtatvānmṛtakalpāni /\nata eteṣu matākhyeti vaibhāṣikāḥ /",
        "root": false
      },
      {
        "original": "[245|19]\nkimatra jñāpakam /\nsūtraṃ yuktiśca /",
        "root": false
      },
      {
        "original": "[245|19-245|21]\nsūtraṃ tāvat \"tatkiṃ manyase māhakīmātaḥ yāni tvayā cakṣuṣā rūpāṇi na dṛṣṭāni na dṛṣṭapūrvāṇi na paśyasi nāpi te evaṃ bhavati paśyeyamiti /",
        "root": false
      },
      {
        "original": "[245|21-245|22]\napi nu te tannidānamutpannaśchando vā rāgo vā sneho vā yena vā ālayo vā nīyatiradhyavasānaṃ vā /",
        "root": false
      },
      {
        "original": "[245|22]\nno bhadanta /",
        "root": false
      },
      {
        "original": "[245|22-245|24]\nye tvayā śrotreṇa śabdā na śrutā na śrutapūrvā vistareṇa yāvanmanasā dharmā na vijñātā vistareṇa yāvanno bhadanta /",
        "root": false
      },
      {
        "original": "[245|24-245|25]\natra ca te māhakīmātardṛṣṭe dṛṣṭamātraṃ bhaviṣyati śrute mate vijñāte vijñātapātramityu\"ktam /",
        "root": false
      },
      {
        "original": "[245|25-245|26]\natastriṣu viṣayeṣu dṛṣṭaśrutavijñātaśabdāpadeśādgandhādiṣu matākhyā amyate /",
        "root": false
      },
      {
        "original": "[245|26-245|27]\nata evaṃ cāniṣyamāṇe dṛṣṭādibhāvabāhyatvāt gandhādiṣu vyavahāro na syādityeṣā yuktiḥ /",
        "root": false
      },
      {
        "original": "[245|27]\nsūtraṃ tāvajjñāpakamanyārthatvāt /",
        "root": false
      },
      {
        "original": "[245|27-245|28]\nna hyatra sūtre bhagavān vyavahārānāṃ lakṣāṇaṃ śāsti sma /",
        "root": false
      },
      {
        "original": "[245|28]\nkiṃ tarhi /",
        "root": false
      },
      {
        "original": "[245|28-246|01]\natra ca te ṣaḍvidhe viṣaye caturṣu vyavahāreṣu dṛṣṭādivyavahāramātraṃ bhaviṣyati na priyāpriyanimittādhyāropa ityayamatra sūtrārtho dṛśyate /",
        "root": false
      },
      {
        "original": "[246|01]\nkiṃ punarḍṛṣṭaṃ kiṃ ca yāvadvijñātam /\nkecittāvadāhuḥ /",
        "root": false
      },
      {
        "original": "[246|01-246|02]\n\"yat pañcabhirindriyaiḥ pratyakṣaṃ taddṛṣṭam /",
        "root": false
      },
      {
        "original": "[246|02]\nyat parata āgamitaṃ tacchrutam /",
        "root": false
      },
      {
        "original": "[246|02-246|03]\nyat svayaṃ yuktyanumānato rucitaṃ tanmatam /",
        "root": false
      },
      {
        "original": "[246|03-246|04]\nyanmanaḥpratyakṣabhāvenādhiṣṭitaṃ pratyātmavedyaṃ tadvijñātami\"ti /",
        "root": false
      },
      {
        "original": "[246|04]\nete ca pañca viṣayāḥ pratyekaṃ dṛṣṭā iti vā kṛtvā vyavahrilyante /",
        "root": false
      },
      {
        "original": "[246|05]\nśrutā matā vijñātā iti vā /",
        "root": false
      },
      {
        "original": "[246|05-246|06]\nṣaṣṭho 'nyatra dṛṣṭāditi nāsti gandhādiṣu vyavahārābhāvaprasaṅgaḥ /",
        "root": false
      },
      {
        "original": "[246|06]\ntasmādyuktiṃrapyeṣā yuktirna bhavati /",
        "root": false
      },
      {
        "original": "[246|06-246|07]\npūrvācāryā evamāhuḥ /",
        "root": false
      },
      {
        "original": "[246|07]\nyad dṛṣṭaṃ yat pratyakṣīkṛtaṃ cakṣuṣā /\nśrutaṃ yac chrotreṇa parataścākharitam /",
        "root": false
      },
      {
        "original": "[246|08]\nmataṃ yat svayaṃ cintitam /\nvijñātaṃ yat pratyātmapratisaṃveditamadhigataṃ cotpannam /",
        "root": false
      },
      {
        "original": "[246|09]\nprasaṅgena śāstraṃ pravartayatām /\nyaḥ kāyenānyathātvaṃ prāpyetsyānmṛṣāvādaḥ /",
        "root": false
      },
      {
        "original": "[246|10]\nsyāt /\nata evocyate /\n\"syiānna kāyena parākrameta prāṇātipātāvadyena ca spṛśyeta /",
        "root": false
      },
      {
        "original": "[246|11]\nsyādvācā parākrameta syānna vācā parākrameta mṛṣāvādāvadyena ca spṛśyeta /",
        "root": false
      },
      {
        "original": "[246|11-246|12]\nsyāt kāyena parākrameta syānna kāyena na vācā parākrakmeta ubhayāvadyena ca spṛśyeta /",
        "root": false
      },
      {
        "original": "[246|13]\nsyāt ṛśīṇāṃ manaḥpradoṣeṇa poṣadhanidarśanaṃ cātre\"ti /",
        "root": false
      },
      {
        "original": "[246|13-246|14]\nyadyubhayathā 'pi na parākrameta na cāvijñaptikāstyavijñaptiḥ kāmāvacarī kathaṃ tayoḥ karmapathaḥ siddhyati /",
        "root": false
      },
      {
        "original": "[246|15]\nkartavyo 'tra yatnaḥ /\ngato mṛṣāvādaḥ /",
        "root": false
      },
      {
        "original": "[246|16]\npaiśunyaṃ kliṣṭacittasya vacanaṃ parabhedane /",
        "root": true
      },
      {
        "original": "[246|17]\nyat kliṣṭacittasya pareṣāṃ bhedāya vacanamaprītaye tat paiśunyam /",
        "root": false
      },
      {
        "original": "[246|17-246|18]\narthabhijña iti vartate abhrāntyeti ca /",
        "root": false
      },
      {
        "original": "[246|19]\npāruṣyamapriyaṃ",
        "root": true
      },
      {
        "original": "[246|20]\nvacanat /\nkliṣṭacittasyeti vartate /\narthābhijñe abhrāntyeti ca /",
        "root": false
      },
      {
        "original": "[246|20-246|22]\nyat kliṣṭacittasya pareṣāmapriyavacanamarthābhijñe tatraiva ca yat vivakṣitaṃ tat pāruṣyam /",
        "root": false
      },
      {
        "original": "[246|23]\nsarvaṃ kliṣṭaṃ bhinna pralāpitā // VAkK_4.76 //",
        "root": true
      },
      {
        "original": "[246|24]\nvākyamityadhikāro vartate /\nsarvaṃ kliṣṭaṃ vacanaṃ saṃbhinnapralāpaḥ /",
        "root": false
      },
      {
        "original": "[246|24-246|25]\nsaiva saṃbhinnapralāpitā /",
        "root": false
      },
      {
        "original": "[246|25]\ntadyogena hi saṃbhinnapralāpī bhavati /",
        "root": false
      },
      {
        "original": "[247|01]\nato 'nyat kliṣṭamityanye",
        "root": true
      },
      {
        "original": "[247|02]\nato mṛṣāvādādikādvākkarmaṇo yadanyat kliṣṭaṃ vacanaṃ tatsaṃbhinnapralāpa ityapare /",
        "root": false
      },
      {
        "original": "[247|03]\nlapanāgītanāṭyavat /",
        "root": true
      },
      {
        "original": "[247|04]\nkuśāstravacca",
        "root": true
      },
      {
        "original": "[247|05-247|06]\ntadyathā bhikṣurmithyājīvī lapanāṃ karoti raktāśca kecit gāyanti nāṭacye ca naṭāḥ pareṣāṃ rañjanārthaṃ pralapanti /",
        "root": false
      },
      {
        "original": "[247|06]\nkukśāstrāṇi ca taddṛṣṭayo 'pi gadanti /",
        "root": false
      },
      {
        "original": "[247|06-247|07]\nevaṃ paridevasaṃgaṇikādikamapi yadanyanmṛṣāvādādibhyaḥ kliṣṭaṃ vākkarma tatsaṃbhinnapralāpaḥ /",
        "root": false
      },
      {
        "original": "[247|07-247|08]\nkathaṃ cakravartikāle gītaṃ cāsti na ca saṃbhinnapralāpaḥ /",
        "root": false
      },
      {
        "original": "[247|08-247|09]\nnaiṣkramyopasaṃhitāni hi tadānīṃ giyante sma na grāmyarasopasaṃhitāni /",
        "root": false
      },
      {
        "original": "[247|09-247|10]\ntadāpyāvāhavivāhadyabhilāpasadbhāvādasti saṃbhinnapralāpo na karmapatha ityapare /",
        "root": false
      },
      {
        "original": "[247|11]\nabhidhyā tu parasvaviṣamaspṛhā // VAkK_4.77 //",
        "root": true
      },
      {
        "original": "[247|12-247|13]\naho vata yat pareṣāṃ tanmama syāditi parasvebhyo yā viṣameṇānyāyena spṛhā svīkaranecchā balādvā copāyādvā sā 'bhidhyā karmapathaḥ /",
        "root": false
      },
      {
        "original": "[247|13-247|14]\nsarvaiva kāmāvacarī tṛṣṇābhidhyetyapare /",
        "root": false
      },
      {
        "original": "[247|14-247|15]\ntathā hi nivaraṇādhikāre kāmacchandamadhikṛtyoktaṃ sūtre \"so 'bhidhyāṃ loke prahāye\" tyevamādi /",
        "root": false
      },
      {
        "original": "[247|15-247|16]\nyadyapi sarvābhidhyā natu sarvā karmapatha audārikaduṣcaritasaṃgrahādityapare /",
        "root": false
      },
      {
        "original": "[247|16-247|17\nmā bhūccakravartināmapyuttarakauravānāṃ pābhidhyā karmapatha iti /",
        "root": false
      },
      {
        "original": "[247|18]\nvyāpādaḥ sattvavidveṣaḥ",
        "root": true
      },
      {
        "original": "[247|19]\nsattveṣu vidveṣo vyāpādaḥ parapīḍākārapravṛttaḥ /",
        "root": false
      },
      {
        "original": "[247|20]\nnāstidṛṣṭiḥ śubhāśubhe /",
        "root": true
      },
      {
        "original": "[247|21]\nmithyādṛṣṭiḥ",
        "root": true
      },
      {
        "original": "[247|22]\nśubhe cāśubhe ca karmaṇi yā nāstīti dṛṣṭiḥ sā mithyādṛṣṭiḥ /",
        "root": false
      },
      {
        "original": "[247|22-247|24]\ntadyathā \"nāsti dattaṃ nāstīṣṭaṃ nāsti hutaṃ nāsti sucaritaṃ nāsti duścaritamityevamādi yāvanna santi loke 'hanta\" iti /",
        "root": false
      },
      {
        "original": "[247|24-247|25]\nsaiṣā sākalyena karmaphalāryāpavādikā mithyādṛṣṭirbhavati /",
        "root": false
      },
      {
        "original": "[247|25]\nādimātraṃ tu śloke darśitam /\nevaṃlakṣaṇā ete daśa karmapathāḥ /",
        "root": false
      },
      {
        "original": "[248|01]\nkarmapathā iti ko'rthaḥ /",
        "root": false
      },
      {
        "original": "[248|02]\ntrayo hyatra panthānaḥ sapta karma ca // VAkK_4.78 //",
        "root": true
      },
      {
        "original": "[248|03]\nabhidhyādayo hi trayaḥ karmaṇaḥ panthāna iti karmapathāḥ /",
        "root": false
      },
      {
        "original": "[248|03-248|04]\ntatsaṃprayogiṇī hi cetanā teṣāṃ vāhena vahati teṣāṃ gatyā gacchati /",
        "root": false
      },
      {
        "original": "[248|04]\ntadvaśena tathābhisaṃskaraṇāt /",
        "root": false
      },
      {
        "original": "[248|04-248|06]\nsapta tu prāṇātipātādayaḥ karma ca kāyavākkarmatvāt karmaṇaśca panthāna iti karmapathāstatsamutthānacetanāyāstānadhiṣṭhāya pravṛtteriti /",
        "root": false
      },
      {
        "original": "[248|06]\nkarmapathāścakarma ca karmapathāśceti karmapathāḥ /",
        "root": false
      },
      {
        "original": "[248|07]\nasarūpāṇāmapyekaśeṣasiddheḥ /",
        "root": false
      },
      {
        "original": "[248|07-248|08]\nevamanabhidhyādayaḥ prāṇātipātaviratyādayaśca jñeyāḥ /",
        "root": false
      },
      {
        "original": "[248|08-248|09]\nprayogapṛṣṭāni karmāṇi karmapathāḥ yasmāttadarthaṃ tanmūlikā ca teṣāṃ pravṛttiḥ /",
        "root": false
      },
      {
        "original": "[248|09-248|09-]\nyathaudārikaṃ ca grahaṇādityuktaṃ prāk /",
        "root": false
      },
      {
        "original": "[248|09-248|10]\nyeṣāṃ cotkarṣāpakarṣeṇādhyātmikabāhyānāṃ bhāvānāmutkarṣāpakarṣau loke bhavataḥ /",
        "root": false
      },
      {
        "original": "[248|10-248|11]\nye tarhi dārṣṭāntikā abhidhyādīneva manaskarmecchanti teṣāṃ te kathaṃ karmapathāḥ /",
        "root": false
      },
      {
        "original": "[248|11]\nta eva hi praṣṭavyāḥ /",
        "root": false
      },
      {
        "original": "[248|12]\napi tu śakyaṃ vaktuṃ karma ca te panthānaśca sugatidurgatīnāmiti karmapathāḥ /",
        "root": false
      },
      {
        "original": "[248|12-248|13]\nitaretarāvāhanādvā /",
        "root": false
      },
      {
        "original": "[248|13-248|14]\nya ete daśākuśalāḥ karmapathāḥ sarve ete kuśalānāṃ karmaṇāṃ samudācāravirodhinaḥ /",
        "root": false
      },
      {
        "original": "[248|15]\nmūlacchedastvasaddṛṣṭyā",
        "root": true
      },
      {
        "original": "[248|16]\nkuśalamūlacchedastu mithyādṛṣṭyā bhavatyadhimātraparipūrṇayā /",
        "root": false
      },
      {
        "original": "[248|16-248|17]\nyattarhi śāstra uktaṃ \"katamānyadhimātrāṇyakuśalamūlāni /",
        "root": false
      },
      {
        "original": "[248|17-248|18]\nyairakuśalamūlaiḥ kuśalamūlāni samucchinatti kāmavairāgyaṃ cānuprāpnuvan yāni tatprathamata upalikhatī\"ti /",
        "root": false
      },
      {
        "original": "[248|18-248|20]\nakuśalamūlādhyāhṛtatvāt mithyādṛṣṭesteṣveva tatkarmāpadeśa eṣa kriyate tadyathāgnireva grāmaṃ dahani caurāstu tasyādhyāhārakā iti caurairgrāmo dagdha ityucyate /",
        "root": false
      },
      {
        "original": "[248|21]\nkatameṣāṃ kuśalamūlānāṃ samucchedo bhavati /",
        "root": false
      },
      {
        "original": "[248|22]\nkāmāptotpattilābhinām /",
        "root": true
      },
      {
        "original": "[248|23]\nkāmāvacarāṇi kuśalamūlāni samuchidyante /",
        "root": false
      },
      {
        "original": "[248|23-248|24]\nrūpārūpyāvacarairasamanvāgatatvāt /",
        "root": false
      },
      {
        "original": "[248|24]\nprajñaptibhāṣyaṃ tarhi kathaṃ nīyate /",
        "root": false
      },
      {
        "original": "[248|24-248|25]\n\"iyatā 'nena pudgalena traidhātukāni kuśalamūlāli samucchinnāni bhavantī\"ti /",
        "root": false
      },
      {
        "original": "[248|25-249|01]\ntatprāptidūrīkaraṇamabhisaṃdhāyaitaduktam /",
        "root": false
      },
      {
        "original": "[249|01]\nsaṃtatestadabhājanatvāpādanāt /",
        "root": false
      },
      {
        "original": "[249|01-249|02]\nupapattipratilābhikānyeva ca samucchidyante /",
        "root": false
      },
      {
        "original": "[249|02]\nprāyogikebhyaḥ pūrvaṃ parihīṇatvāt /",
        "root": false
      },
      {
        "original": "[249|02-249|03]\nkimālambanayā mithyādṛṣṭyā samucchidyante",
        "root": false
      },
      {
        "original": "[249|04]\nphalahetvapavādinyā",
        "root": true
      },
      {
        "original": "[249|05-249|06]\nyā ca hetumapavadate nāsti sucaritaṃ nāsti duścaritamiti yā ca phalaṃ nāsti sucaritaduścaritānāṃ karmaṇāṃ phalavipāka iti /",
        "root": false
      },
      {
        "original": "[249|06-249|07]\nānantaryavimuktimārgasthānīye ete ityapare /",
        "root": false
      },
      {
        "original": "[249|07-249|08]\nsāsravālambanayaiva nānāsravālambanayā sabhāgadhātvālambanayaiva ca na visabhāgadhātvālambanayā /",
        "root": false
      },
      {
        "original": "[249|08]\nsaṃprayogamātrānuśāyitvena durbalatvādityeke /",
        "root": false
      },
      {
        "original": "[249|08-249|09]\nevaṃ tu varṇayanti /",
        "root": false
      },
      {
        "original": "[249|10]\nsarvathā",
        "root": true
      },
      {
        "original": "[249|11]\nnavaprakārāṇyapi kuśalamūlāni sakṛtsamucchidyante /\ndarśanaprahātavyavadityeke /",
        "root": false
      },
      {
        "original": "[249|11-249|12]\nevaṃ tu varṇayanti /",
        "root": false
      },
      {
        "original": "[249|13]\nkramaśaḥ",
        "root": true
      },
      {
        "original": "[249|14]\nnavaprakārayā mithyādṛṣṭyā navaprakārāṇi kuśalamūlāni samucchidyante /",
        "root": false
      },
      {
        "original": "[249|14-249|15]\nbhāvanā heyakleśavat yāvadadhimātrādhimātrayā mṛdumṛdūnīti /",
        "root": false
      },
      {
        "original": "[249|15-249|16]\nevamayaṃ granthaḥ pālito bhavati /",
        "root": false
      },
      {
        "original": "[249|16]\n\"katamānyaṇusahagatāni kuśalamūlāni /\nāha /",
        "root": false
      },
      {
        "original": "[249|16-249|18]\nyairakuśalamūlaiḥ kuśalāni samucchinnāni sarvapaścāt vijahāti yaiḥ vikīrṇaiḥ samucchinna kuśalamūla iti saṃkhyāṃ gacchatī\"ti /",
        "root": false
      },
      {
        "original": "[249|18]\nasya tarhi granthasya ko nayaḥ /",
        "root": false
      },
      {
        "original": "[249|18-249|19]\n\"katamānyadhiṃmātrādhimātrāṇyakuśalamūlāni /",
        "root": false
      },
      {
        "original": "[249|19-249|20]\nyairakukśalamūlaiḥ kuśalamūlāni samucchinattī\"ti /",
        "root": false
      },
      {
        "original": "[249|20]\nsamāptimetat saṃdhāyoktam /\ntainiravaśeṣacchedāt /",
        "root": false
      },
      {
        "original": "[249|20-249|21]\neko 'pi hi prakāra steṣāmasamucchinnaḥ sarveṣāṃ punarutpattau hetuḥ syāditi /",
        "root": false
      },
      {
        "original": "[249|21-249|22]\ndarśanamārgavadabhyutthānena cchinattītyeke /",
        "root": false
      },
      {
        "original": "[249|22]\nevaṃ tu varṇayantyubhayatheti /",
        "root": false
      },
      {
        "original": "[249|22-249|23]\npūrvaṃ saṃvaraṃ vijahāti paścāt kuśalamūlāni samucchinattītyeke /",
        "root": false
      },
      {
        "original": "[249|23]\nevaṃ tu varṇayanti /",
        "root": false
      },
      {
        "original": "[249|23-249|24]\nyasya cittasya phalasaṃvarastattyāgāttasya tyāga iti /",
        "root": false
      },
      {
        "original": "[249|24]\natha kuśalamūlāni samucchidyante",
        "root": false
      },
      {
        "original": "[249|25]\nnṛṣu // VAkK_4.79 //",
        "root": true
      },
      {
        "original": "[249|26]\nmanuṣyeṣveva nāpāyeṣu /\nkliṣṭākliṣṭayoḥ prajñayoradṛḍhatvāt /",
        "root": false
      },
      {
        "original": "[249|26-249|27]\nna deveṣu karmaphala pratyakṣatvāt /",
        "root": false
      },
      {
        "original": "[249|27]\ntriṣu dvīpeṣu nottarakurau /\napāpāśayatvāt jambūdvīpa evetyapare /",
        "root": false
      },
      {
        "original": "[249|28]\nteṣāmayaṃ grantho virudhyate /\n\"jāmbūdvīpakaḥ sarvālpairaṣṭābhirindriyaiḥ samanvāgataḥ /",
        "root": false
      },
      {
        "original": "[250|01]\nevaṃ pūrvavidehako godānīyaka\" iti /\ntāni punaḥ",
        "root": false
      },
      {
        "original": "[250|02]\nchinatti strī pumān",
        "root": true
      },
      {
        "original": "[250|03]\nstri ca samucchinatti puruṣaśca mandacchandavīryaprajñatvāt\nna strītyapare",
        "root": false
      },
      {
        "original": "[250|03-250|04]\nayaṃ grantho virudhyeta",
        "root": false
      },
      {
        "original": "[250|04-250|05]\n\"yaḥ strīndriyeṇa samanvāgato niyatamasāvaṣṭābhirindriyaiḥ samanvāgata\" iti",
        "root": false
      },
      {
        "original": "[250|05]\nteṣāmapi tṛṣṇācarito na samucchinatti",
        "root": false
      },
      {
        "original": "[250|05-250|06]\ncalāśayatvāt",
        "root": false
      },
      {
        "original": "[250|06]\nkastarhi",
        "root": false
      },
      {
        "original": "[250|07]\ndṛṣṭicaritaḥ",
        "root": true
      },
      {
        "original": "[250|08]\ndṛḍhagūḍhapāpāśayatvāt\nata eva na śaṇḍādayastṛṣṇācarite pakṣyatvāt",
        "root": false
      },
      {
        "original": "[250|08-250|09]\nāpāyikavacca",
        "root": false
      },
      {
        "original": "[250|09]\nkiṃsvabhāvaḥ kuśalamūlasamucchedaḥ",
        "root": false
      },
      {
        "original": "[250|10]\nso 'samanvayaḥ",
        "root": true
      },
      {
        "original": "[250|11]\nyadā hi kuśalamūlānāṃ prāptirna punarutpadyate aprāptirapyutpadyate /",
        "root": false
      },
      {
        "original": "[250|11-250|12]\ntasminnasamanvāgama utpanne samucchinnāni kuśalamūlānyucyante /",
        "root": false
      },
      {
        "original": "[250|12-250|13]\nteṣāṃ samucchinnānāṃ kathaṃ punaḥ pratisaṃdhiḥ",
        "root": false
      },
      {
        "original": "[250|14]\nsaṃdhiḥ kāṅkṣāstidṛṣṭibhyāṃ /",
        "root": true
      },
      {
        "original": "[250|15]\nyadā 'sya hetuphale vicikitsā cotpadyate /\naṣṭidṛṣṭirvā samyak dṛṣṭirityarthaḥ /",
        "root": false
      },
      {
        "original": "[250|16]\ntadā punaḥ tatprāptisamutpādāt pratisaṃdhitāni kuśalamūlānyucyante /",
        "root": false
      },
      {
        "original": "[250|16-250|17]\nnavaprakārāṇāṃ yugapat pratisaṃdhānaṃ krameṇa tu saṃmukhībhāva ārogyabalalābhavat /",
        "root": false
      },
      {
        "original": "[250|17-250|18]\nsa punasteṣāṃ pratisaṃdhiḥ",
        "root": false
      },
      {
        "original": "[250|19]\nnehānantaryakāriṇaḥ // VAkK_4.80 //",
        "root": true
      },
      {
        "original": "[250|20]\nanyasyaiveha syādānantaryakāriṇastu neha syāt /",
        "root": false
      },
      {
        "original": "[250|20-250|22]\ntameva saṃdhāyoktam \"abhavyo'yaṃ pudgalo dṛṣṭa eva dharme kuśalamūlāni pratisaṃdhātuṃ niyatamayaṃ navakebhyaścyavamāno vā upapadyamāno vā kuśalamūlāni pratisaṃdhāsyati\" iti /",
        "root": false
      },
      {
        "original": "[250|22-250|24]\nupapadyamāno 'ntarābhavasthaścyavamānaścyutyabhimukhastatra punaryo hetubalena samucchinatti sa cyavamānaḥ pratisaṃdadhāti yaḥ pratyayabalena sa upapadyamānaḥ /",
        "root": false
      },
      {
        "original": "[250|24-250|25]\nevaṃ yaḥ svabalena parabalena /",
        "root": false
      },
      {
        "original": "[250|25]\npunarāha /",
        "root": false
      },
      {
        "original": "[250|25-250|26]\nya āśayavipannaḥ samucchinatti sa dṛṣṭe dharme pratisaṃdadhāti /",
        "root": false
      },
      {
        "original": "[250|26]\nya āśayaprayogavipannaḥ sa bhedātkāyasyeti /",
        "root": false
      },
      {
        "original": "[250|26-251|01]\nevaṃ yo dṛṣṭivipanno dṛṣṭi śīlavipanna iti /",
        "root": false
      },
      {
        "original": "[251|01]\nsyātsamucchinna kuśalamūlo na mithyātvaniyata iti /",
        "root": false
      },
      {
        "original": "[251|02]\ncatuṣkoṭikam /\nprathamā koṭiḥ pūraṇādayaḥ /\ndvitīyā 'jātaśatruḥ /\ntṛtīyā devadattaḥ /",
        "root": false
      },
      {
        "original": "[251|03]\ncaturthyetānākārān sthāpayitvā /",
        "root": false
      },
      {
        "original": "[251|03-251|04]\nkuśalamūlasamucchedikāyā mithyādṛṣṭeravīcau vipākaḥ /",
        "root": false
      },
      {
        "original": "[251|04]\nānantaryakāriṇāṃ tu tatra vā 'nyatra vā narake /",
        "root": false
      },
      {
        "original": "[251|05]\nkarmapathaprasaṅga evāyaṃ vartate /",
        "root": false
      },
      {
        "original": "[251|05-251|06]\ntatra vaktavyaṃ katibhiḥ karmapathaiḥ saha cetanā yugapadutpannā vartata iti /",
        "root": false
      },
      {
        "original": "[251|07]\nyugapadyāvadaṣṭābhiraśubhaiḥ saha vartate /",
        "root": true
      },
      {
        "original": "[251|08]\ncetanā",
        "root": true
      },
      {
        "original": "[251|09]\nekena tāvatsaha vartate /",
        "root": false
      },
      {
        "original": "[251|09-251|10]\nvinā 'nyenābhidhyādisaṃmukhībhāve akliṣṭacetaso vā tatprayogeṇa rūpiṇāmanyatamaniṣṭhāgamane /",
        "root": false
      },
      {
        "original": "[251|10]\ndvabhyāṃ saha vartate /",
        "root": false
      },
      {
        "original": "[251|10-251|11]\nvyāpannacittasya prāṇivadhe abhidhyāviṣṭasya vā 'dattādāne kāmamithyācāre saṃbhinnapralāpe vā /",
        "root": false
      },
      {
        "original": "[251|12]\ntribhiḥ saha vartate /\nvyāpannacittasya parakīya prāṇimāraṇāpaharaṇe yugapat /",
        "root": false
      },
      {
        "original": "[251|12-251|13]\nna tarhīdānīmadattādānasya lobhenaiva niṣṭā sidhyati /",
        "root": false
      },
      {
        "original": "[251|13-251|14]\nananyacittasya tatsamāptau sa niyamo jñeyaḥ /",
        "root": false
      },
      {
        "original": "[251|14-251|15]\nabhidhyādyāviṣṭasya ca tatprayogeṇa rūpidvayaniṣṭhāgamane tribhireva /",
        "root": false
      },
      {
        "original": "[251|15]\ncaturbhiḥ saha vartate /",
        "root": false
      },
      {
        "original": "[251|15-251|16]\nbhedābhiprāyasyānṛta vacane paruṣavacane vā /",
        "root": false
      },
      {
        "original": "[251|16]\ntatra himānasa eko bhavati vācikāstrayaḥ /",
        "root": false
      },
      {
        "original": "[251|16-251|17]\nabhidhyādigatasya vā tatprayogeṇā nyarūpitraya niṣṭhāgamane /",
        "root": false
      },
      {
        "original": "[251|17]\nevaṃ paṇcaṣaṭsaptabhiryo jayitavyā /",
        "root": false
      },
      {
        "original": "[251|17-251|18]\naṣṭābhiḥ saha vartate /",
        "root": false
      },
      {
        "original": "[251|18]\nṣaṭsu prayoggaṃ kṛtvā svayaṃ kāmabhithyācāraṃ kurvataḥ samaṃ niṣṭhāgamane /",
        "root": false
      },
      {
        "original": "[251|19]\nevaṃ tāvadakuśalaiḥ /",
        "root": false
      },
      {
        "original": "[251|20]\ndaśabhiryāvacchubhaiḥ",
        "root": true
      },
      {
        "original": "[251|21]\nkuśalaiḥ punaḥ karmapatharyāvat daśabhiḥ saha cetanā vartata ityutsargaṃ kṛtvā 'pavādaṃ karoti",
        "root": false
      },
      {
        "original": "[251|22]\nnaikāṣṭapañcabhiḥ // VAkK_4.81 //",
        "root": true
      },
      {
        "original": "[251|23]\nekenāṣṭābhi pañcabhiśca karmapathaiḥ saha na vartate /\ntatra dvābhyāṃ saha vartate /",
        "root": false
      },
      {
        "original": "[251|23-252|01]\nkuśaleṣu pañcasu vijñāneṣu /",
        "root": false
      },
      {
        "original": "[252|01]\nārūpyasamāpattau ca kṣayānutpādajñānayoḥ /",
        "root": false
      },
      {
        "original": "[252|01-252|02]\ntribhiḥ samyagdṛṣṭisaṃprayukte manovijñāne /",
        "root": false
      },
      {
        "original": "[252|02-252|03]\ncaturbhirakuśalāvyākṛtacittasyo pāsakaśrāmaṇerasaṃvarasamādāne /",
        "root": false
      },
      {
        "original": "[252|03]\nṣaḍbhiḥ kuśaleṣu pañcaṣu vijñānakāyeṣu tatsamādāne /",
        "root": false
      },
      {
        "original": "[252|03-252|04]\nsaptabhiḥ kuśale manovijñāne tatsamādāna eva akuśalāvyākṛtacittasya ca bhikṣusaṃvarasamādāne /",
        "root": false
      },
      {
        "original": "[252|05]\nnavabhiḥ kuśaleṣu pañcaṣu vijñāneṣu /",
        "root": false
      },
      {
        "original": "[252|05-252|06]\ntatsamādāne kṣayānutpādajñānasaṃprayukte ca manovijñāne tasminneva ca dhyānasaṃgṛhīte /",
        "root": false
      },
      {
        "original": "[252|06-252|07]\ndaśabhistato 'nyatra kuśale manovijñāne bhikṣusaṃvarasamādāna eva /",
        "root": false
      },
      {
        "original": "[252|07-252|09]\nsarvā ca dhyānānāsrava saṃvarasahavartinī cetanā 'nyatra kṣayānutpādajñānābhyām saṃvaranirmuktena tvekenāpi saha syādanya cittasyaikāṅgaviratisamādāne /",
        "root": false
      },
      {
        "original": "[252|09-252|10]\npañcāṣṭābhirapi syātkuśale manovijñāne dvipañcāṅgasamādāne yugapat /",
        "root": false
      },
      {
        "original": "[252|11-252|12]\nkasyāṃ gatau kati karmapathā akuśalā kuśalā vā saṃmukhībhāvataḥ samanvāgamato vā /",
        "root": false
      },
      {
        "original": "[252|13]\nbhinnapralāpapāruṣyavyāpādā narake dvidhā /",
        "root": true
      },
      {
        "original": "[252|14]\nityete trayaḥ karmapathā narake dvābhyāṃ saprakārābhyāṃ santi /",
        "root": false
      },
      {
        "original": "[252|14-252|15]\nsaṃmukhībhāvataḥ samanvāgamabhāvataśca /",
        "root": false
      },
      {
        "original": "[252|15]\nparidevanātsaṃbhinnapralāpaḥ /\nparasparaparitāpanātpāruṣyaṃ rukṣasaṃtānatayā /",
        "root": false
      },
      {
        "original": "[252|16]\nparasparadveṣādvyāpādaḥ /",
        "root": false
      },
      {
        "original": "[252|17]\nsamanvāgamato 'bhidhyāmithyādṛṣṭī /",
        "root": true
      },
      {
        "original": "[252|18]\nna saṃmukhībhāvataḥ /\nrañjanīyavastvabhāvātkarmaphalapratyakṣatvācca /",
        "root": false
      },
      {
        "original": "[252|18-252|19]\nkarmakṣayeṇa maraṇānna prāṇātipātaḥ /",
        "root": false
      },
      {
        "original": "[252|19-252|20]\ndravyastrīparigrahābhāvānnadattādānakāmamithyācārau prayojanābhāvānna mṛṣāvādaḥ /",
        "root": false
      },
      {
        "original": "[252|20]\nata eva na paiśunyaṃ nityabhinnatvācca /",
        "root": false
      },
      {
        "original": "[252|21]\nkurau trayaḥ // VAkK_4.82 //",
        "root": true
      },
      {
        "original": "[252|22]\nsamanvāgamata iti vartate /\nabhidhyāvyāpādamithyādṛṣṭayo na saṃmukhībhāvataḥ /",
        "root": false
      },
      {
        "original": "[252|23-252|24]\namamāparigrahatvāt snigdha saṃtānatvādāghātavastvabhāvādapāpāśayatvācca /",
        "root": false
      },
      {
        "original": "[252|25]\nsaptamaḥ svayamapyatra",
        "root": true
      },
      {
        "original": "[252|26]\nasaṃbhinnapralāpaḥ saṃmukhībhāvato 'pyasti /\nte hi kliṣṭacittāḥ kadācit gāyanti /",
        "root": false
      },
      {
        "original": "[253|01]\napāpāśayatvāt na prāṇatipātādayaḥ /",
        "root": false
      },
      {
        "original": "[253|01-253|02]\nniyatāyuṣkatvāddravyastrīparigrahābhāvāt prayojanābhāvācca /",
        "root": false
      },
      {
        "original": "[253|02]\nkathameṣāmabrahmacaryam /",
        "root": false
      },
      {
        "original": "[253|02-253|03]\nte khalu yayā striyā sārdhaṃ rantukāmā bhavanti tāṃ bāhau gṛhītvā vṛkṣamūlamupasarpanti /",
        "root": false
      },
      {
        "original": "[253|03-253|04]\ngamyā cet vṛkṣaśchādayati tāṃ te gacchanti /",
        "root": false
      },
      {
        "original": "[253|04]\nagamyā cenna chādayati tāṃ te na gacchanti /",
        "root": false
      },
      {
        "original": "[253|05]\nkāme 'nyatra daśāśubhāḥ /",
        "root": true
      },
      {
        "original": "[253|06]\nsvayamapīti vartate /",
        "root": false
      },
      {
        "original": "[253|06-253|07]\nnarakottarakurubhyāmanyatra kāmadhātau daśākuśalāḥ karmapathāḥ saṃmukhībhāvato 'pi vidyante /",
        "root": false
      },
      {
        "original": "[253|07]\ntiryakpretadeveṣvasaṃvaranirmuktāḥ /\n[253|07-253|08]\nmanuṣyeṣvasaṃvarasaṃgṛhītā api /",
        "root": false
      },
      {
        "original": "[253|08]\nyadyapi devo devaṃ na mārayati anyagatisthaṃ tu mārayati /",
        "root": false
      },
      {
        "original": "[253|08-253|09]\ndevā api śiromadhyacchedāt bhriyanta ityapare /",
        "root": false
      },
      {
        "original": "[253|09]\nuktā aśubhāḥ /",
        "root": false
      },
      {
        "original": "[253|10]\nśubhāstrayastu sarvatra saṃmukhībhāva lābhataḥ // VAkK_4.83 //",
        "root": true
      },
      {
        "original": "[253|11-253|12]\npañcasu gatiṣu traidhātuke sarvatrānabhidhyā 'vyāpādasamyagdṛṣṭyaḥ saṃmukhībhāvataḥ samanvāgamataśca vidyante /",
        "root": false
      },
      {
        "original": "[253|13]\nārupyāsaṃjñisattveṣu lābhataḥ sapta",
        "root": true
      },
      {
        "original": "[253|14]\nkāyikavācikāḥ sapta kuśalā ārūpyeṣvasaṃjñisattveṣu samanvāgamata eva /",
        "root": false
      },
      {
        "original": "[253|14-253|16]\nārūpyoopapannānāmāryāṇāmatītānāgatānāsravasaṃvarasamanvāgamāt /",
        "root": false
      },
      {
        "original": "[253|16]\nasaṃjñisattvānāṃ ca dhyānasaṃvarasamanvāgamāt /",
        "root": false
      },
      {
        "original": "[253|16-253|17]\nyadbhūmyā śrayamāryeṇānāsravaṃ śīlamutpāditaṃ nirodhitaṃ bhavati tenārūpyeṣvatītena samanvāgato bhavati /",
        "root": false
      },
      {
        "original": "[253|18]\npañca bhūmyāśrayeṇa tvanāgatena /",
        "root": false
      },
      {
        "original": "[253|19]\nśeṣite /",
        "root": true
      },
      {
        "original": "[253|20]\nsaṃmukhībhāvataścāpi hitvā sanarakān kurun // VAkK_4.84 //",
        "root": true
      },
      {
        "original": "[253|21]\nśesaḥ kṛtaḥ śeṣitaḥ /\nyo 'nyo dhātuḥ śeṣito gatirvā /",
        "root": false
      },
      {
        "original": "[253|21-253|22]\ntatraite sapta kuśalāḥ karmapathāḥ saṃmukhībhāvato 'pi saṃvidyante 'nyatra narakottarakurubhyaḥ /",
        "root": false
      },
      {
        "original": "[253|22-253|23]\nte punastiryakpreteṣu saṃvaranirmuktā rūpadhātau tu saṃvarasaṃgṛhītā anyatrobhayathā /",
        "root": false
      },
      {
        "original": "[253|23-253|24]\nta ete daśākuśalāḥ karmapathāḥ kuśalāśca",
        "root": false
      },
      {
        "original": "[253|25]\nsarve 'dhipatiniṣyandavipākaphaladā matāḥ /",
        "root": true
      },
      {
        "original": "[253|26]\nakuśalaistāvatsarvairevāsevitabhāvitabahulīkṛtaiḥ narakeṣrapapadyate /\ntadeṣāṃ vipākaphalam /",
        "root": false
      },
      {
        "original": "[254|01-254|05]\nsa ceditthaṃ tvamāgacchati manuṣyāṇāṃ sabhāgatāṃ praṇātipātenālpāyurbhavati adattādānena bhogavyasanī bhavatikāmamithyācārena sa saṃpannadāraḥ mṛṣāvādenābhyākhyānabahulaḥ paiśunyena mitrabhedo 'sya bhavati pāruṣyeṇāmanojñaśabdaśravaṇaṃ saṃbhinnapralāpenānādeyavākyaḥ abhidhyayā tīvrarāgaḥ vyāpādena tīvradveṣaḥ mithyādṛṣṭyā tīvramohaḥ /",
        "root": false
      },
      {
        "original": "[254|05]\ntasyā mohabhūyastvāt /\nidameṣāṃ niḥṣyandaphalam /",
        "root": false
      },
      {
        "original": "[254|05-254|06]\nalpamapyāyurmanuṣyeṣu kuśalaphalam /",
        "root": false
      },
      {
        "original": "[254|06]\ntat kathaṃ prāṇātipātasya niḥṣyandaphalaṃ bhavati /",
        "root": false
      },
      {
        "original": "[254|06-254|07]\nnocyate tadevāyustasya phalam",
        "root": false
      },
      {
        "original": "[254|07]\nkiṃ tarhi /\ntenālpāyurbhavatīti /",
        "root": false
      },
      {
        "original": "[254|07-254|08]\nato 'ntarāyahetuḥ prāṇāti pātastasyāyuṣo bhavatīti veditavyam /",
        "root": false
      },
      {
        "original": "[254|08-254|09]\nprāṇātīpātenātyāsevitena bāhyā bhāvā alpaujaso bhavantīti /",
        "root": false
      },
      {
        "original": "[254|09-254|12]\nadattādānenāśanirajobahulāḥ kāmamithyācāreṇa rajo 'vakīrṇāḥ mṛṣāvādena durgandhāḥ paiśunyenotkūlanikūlāḥ pāruṣyeṇoparajāṅgalā pratikuṣṭāḥ pāpabhūmayaḥ saṃbhinnapralāpena viṣamartupariṇāmāḥ abhidhyayā śuṣkaphalāḥ vyāpādena kaṭukaphalā mithyādṛṣṭyā 'lpaphalā aphalā vā /",
        "root": false
      },
      {
        "original": "[254|12]\nidameṣāmadhipatiphalam /",
        "root": false
      },
      {
        "original": "[254|13]\nkiṃ tenaiva karmaṇā 'yamihālpāyurbhavatyathānyena /\ntenevetyeke /",
        "root": false
      },
      {
        "original": "[254|13-254|14]\ntadvipākaphalamidaṃ niṣyandaphalamiti /",
        "root": false
      },
      {
        "original": "[254|14]\ntatra prayogeṇeha maulelnetyeke /",
        "root": false
      },
      {
        "original": "[254|14-254|15]\npare saparivāragrahaṇāttu prāṇātipātenetyuktamiti /",
        "root": false
      },
      {
        "original": "[254|15]\nyadapyetanniḥṣyandaphalamuktaṃ naitaddvayamativartate vipākaphalamadhipatiphalaṃ ca /",
        "root": false
      },
      {
        "original": "[254|16]\nsādṛśyaviśeṣāttu tathoktam /",
        "root": false
      },
      {
        "original": "[254|16-254|17]\nkiṃ punaḥ kāraṇameṣāṃ karmapathānāmetattrividhaphalamabhinivartate /",
        "root": false
      },
      {
        "original": "[254|17-254|18]\nprāṇātipātaṃ hi tāvatkurvatā māryamāṇasya duḥkhamutpāditaṃ māritamojo nāśimato 'sya",
        "root": false
      },
      {
        "original": "[254|19]\nduḥkhanānmāraṇādojonāśanāttrividhaṃ phalam // VAkK_4.85 //",
        "root": true
      },
      {
        "original": "[254|20]\nparasya duḥkhanādvipākaphalena narake duḥkhito bhavati /",
        "root": false
      },
      {
        "original": "[254|20-254|21]\nmāraṇanniḥṣyandaphalenālpāyurbhavati /",
        "root": false
      },
      {
        "original": "[254|21]\nojonāśanādadhipati phalenālpaujaso bāhyā auṣadhayo bhavanti /",
        "root": false
      },
      {
        "original": "[254|23]\nevamanyeṣvapi yojyam /",
        "root": false
      },
      {
        "original": "[254|23-254|24]\nevaṃ kuśalānāmapi karmapathānāṃ phalatrayaṃ veditavyam prāṇātipātaviratyā āsevitayā bhāvitayā bahulīkṛtayā deveṣupapadyate /",
        "root": false
      },
      {
        "original": "[254|24-254|25]\nsa ceditthantvamāgacchati manuṣyāṇāṃ sabhāgatāṃ dīrghāyurbhavatītyakuśalaviparyayeṇa sarvaṃ yojayitavyam /",
        "root": false
      },
      {
        "original": "[254|25-254|26]\nyadbhagavatā \"mithyāvāṃimathyākarmānto mithyājīva\" ityuktaṃ ko 'yamanyastābhyāṃ mithyājīvaḥ /",
        "root": false
      },
      {
        "original": "[254|26]\nnāyamanyo 'sti /\ntadeva tu",
        "root": false
      },
      {
        "original": "[255|01]\nlobhajaṃ kāyavākkarma mithyājīvaḥ",
        "root": true
      },
      {
        "original": "[255|02]\ndveṣamohajau tu kāyavākkarmāntau /\nsa caiṣa tābhyāṃ",
        "root": false
      },
      {
        "original": "[255|03]\npṛthak kṛtaḥ /",
        "root": true
      },
      {
        "original": "[255|04]\nduḥśodhatvāt",
        "root": true
      },
      {
        "original": "[255|05]\nhārī hi lobhadharmaḥ /\ntatsamutthāt karmaṇaścittaṃ na surakṣyam /",
        "root": false
      },
      {
        "original": "[255|05-255|06]\nata ājīvo duḥkhaśodha ityādarotpādanārthaṃ tatrāsau pṛthagnirdiṣṭaḥ /",
        "root": false
      },
      {
        "original": "[255|06]\nāha cātra",
        "root": false
      },
      {
        "original": "[255|07-255|08]\n\"duḥśodhā gṛhiṇāṃ dṛṣṭirnityaṃ vividhadṛṣṭinā /\nājīvo bhikṣuṇā caiva pareṣvāyattadṛṣṭine\"ti //",
        "root": false
      },
      {
        "original": "[255|09]\npariṣkāralobhotthaṃ cet",
        "root": true
      },
      {
        "original": "[255|10]\nyo manyate jīvitpariṣkāralobhotthameva kāyavākkarma mithyājīvonānyat /",
        "root": false
      },
      {
        "original": "[255|10-255|11]\nnahyātmaratinimittaṃ nṛttagītādi ājīvayoga iti tat",
        "root": false
      },
      {
        "original": "[255|12]\nna sūtrataḥ // VAkK_4.86 //",
        "root": true
      },
      {
        "original": "[255|13]\nśīlaskandhikāyāṃ hi bhagavatā hastiyuddha darśanādīnyapi mithyājīve nyastāni /",
        "root": false
      },
      {
        "original": "[255|14]\nkiṃ kāraṇam /\nmithyaviṣayaparibhogāt /\ngatametat /",
        "root": false
      },
      {
        "original": "[254|15]\nyāni pūrvaṃ pañca phalānyuktāni teṣāṃ katamat karma katibhiḥ phalaiḥ prahāṇam /",
        "root": false
      },
      {
        "original": "[255|16]\nprahāṇamārge samale saphalaṃ karma pañcabhiḥ /",
        "root": true
      },
      {
        "original": "[255|17]\nprahāṇārthaṃ mārgaḥ prahīyante vā 'nena kleśā iti prahāṇamārgaḥ ānantaryamārgaḥ /",
        "root": false
      },
      {
        "original": "[255|18]\ntasminsāsrave yat karma tat pañcabhiḥ phalaiḥ saphalam /",
        "root": false
      },
      {
        "original": "[255|18-255|19]\ntasya hi vipākaphalaṃ svabhūmāviṣṭo vipākaḥ /",
        "root": false
      },
      {
        "original": "[255|19]\nniḥṣyandaphalaṃ samādhijā uttare sadṛśā dharmāḥ /",
        "root": false
      },
      {
        "original": "[255|19-255|20]\nvisaṃyogaphalaṃ visaṃyoga eva /",
        "root": false
      },
      {
        "original": "[255|20]\nyattat prahāṇam /",
        "root": false
      },
      {
        "original": "[255|20-255|21]\npuruṣakāraphalaṃ tadākṛṣṭā dharmastadyathā 'dhimuktimārgastatsahabhuvaśca /",
        "root": false
      },
      {
        "original": "[255|21]\nyaccānāgataṃ bhāvyate tacca prahāṇam /",
        "root": false
      },
      {
        "original": "[255|21-255|22]\nadhipatiphalaṃ svabhāvādanye sarvasaṃskārāḥ pūrvotpannavarjyāḥ /",
        "root": false
      },
      {
        "original": "[255|23]\ncaturbhiramale",
        "root": true
      },
      {
        "original": "[255|24]\nanāsrave prahāṇamārge yatkarma taccaturbhiḥ phalaiḥ saphalaṃ vipākaphalaṃ hitvā /",
        "root": false
      },
      {
        "original": "[255|25]\nanyacca sāsravaṃ yacchubhāśubham // VAkK_4.87 //",
        "root": true
      },
      {
        "original": "[256|01-256|02]\nyaccānyat prahāṇamārgātsāsravaṃ kuśalaṃ karmaṃ yaccākuśalaṃ tadapi caturbhirvisaṃyogaphalaṃ hitvā /",
        "root": false
      },
      {
        "original": "[256|03]\nanāsravaṃ punaḥ śeṣāṃ tribhiravyākṛtaṃ ca yat /",
        "root": true
      },
      {
        "original": "[256|04]\nprahāṇamārgādanyadanāsravaṃ karma avyākṛtaṃ ca karma tribhirvipākavisaṃyogaphale hitvā /",
        "root": false
      },
      {
        "original": "[256|05]\ncatvāri dve tathā trīṇi kuśalasya śubhādayaḥ // VAkK_4.88 //",
        "root": true
      },
      {
        "original": "[256|06]\nanukramamiti paścādvakṣyati /",
        "root": false
      },
      {
        "original": "[256|06-256|07]\nkuśalsya karmaṇaḥ kuśalā dharmāścatvāri phalāni vipākaphalaṃ hitvā /",
        "root": false
      },
      {
        "original": "[256|07]\nakuśalā dve puruṣakārādhipatiphale /",
        "root": false
      },
      {
        "original": "[256|07-256|08]\navyākṛtā strīṇi niḥṣyandavisaṃyogaphale hitvā /",
        "root": false
      },
      {
        "original": "[256|08]\naśubhasya śubhādyā dve trīṇi catvāryanukramam /",
        "root": true
      },
      {
        "original": "[256|10]\nyathākramamityarthaḥ /\nakuśalasya karmaṇaḥ kuśalā dharmā dve puruṣakārādhipatiphale /\n[256|11]\nakuśalāstrīṇi vipākavisaṃyogaphale hitvā /",
        "root": false
      },
      {
        "original": "[256|11-256|12]\navyākṛtāścatvāri visaṃyogaphalaṃ hitvā /",
        "root": false
      },
      {
        "original": "[256|12-256|13]\navyākṛte hi satkāyāntagrāhadṛṣṭī akuśalānāṃ sarvatragāṇāṃ duḥkhadarśana heyānāṃ ca niḥṣyandaphalam /",
        "root": false
      },
      {
        "original": "[256|14]\navyākṛtasya dve trīṇi trīṇi caite śubhādayaḥ // VAkK_4.89 //",
        "root": true
      },
      {
        "original": "[256|15]\navyākṛtasya karmaṇaḥ kuśalā dharmā dve puruṣakārādhipatiphalel /",
        "root": false
      },
      {
        "original": "[256|15-256|16]\nakuśalāḥ trīṇi vipākavisaṃyogaphale hitvā /",
        "root": false
      },
      {
        "original": "[256|16-256|17]\nakuśalā hi duḥkhadarśanādiheyā avyākṛtayordṛṣṭyoniḥrṣyandaphalam /",
        "root": false
      },
      {
        "original": "[256|17]\navyākṛtā dharmā etānyeva trīṇi /",
        "root": false
      },
      {
        "original": "[256|18]\nsarve 'tītasya catvāri",
        "root": true
      },
      {
        "original": "[256|19]\nsarva iti traiyadhvikāḥ /",
        "root": false
      },
      {
        "original": "[256|19-256|20]\natītasya karmaṇastraiyadvikāḥ dharmāścatvāri phalāni /",
        "root": false
      },
      {
        "original": "[256|20]\nvisaṃyogaphalalṃ hitvā /",
        "root": false
      },
      {
        "original": "[256|21]\nmadhyamasyāpyanāgatāḥ /",
        "root": true
      },
      {
        "original": "[256|22]\npratyutpannasyāpi karmaṇo 'nāgatā dharmāścatvāti phalānyetānyeva /",
        "root": false
      },
      {
        "original": "[256|23]\nmadhyamā dve",
        "root": true
      },
      {
        "original": "[256|24]\npratyutpannā dharmāḥ pratyupannasya dve puruṣakārādhipatiphale /",
        "root": false
      },
      {
        "original": "[256|25]\najātasya phalāni triṇyanāgatāḥ // VAkK_4.90 //",
        "root": true
      },
      {
        "original": "[257|01]\nanāgatasyānāgatāni trīṇi phalāni /\nniḥṣyandavisaṃyogaphale hitvā /",
        "root": false
      },
      {
        "original": "[257|02]\nsvabhūmidharmāścatvāri",
        "root": true
      },
      {
        "original": "[257|03]\nsvabhūmikasya karmaṇaḥ svabhūmikā dharmāścatvāri phalāni visaṃyogaphalaṃ hitvā /",
        "root": false
      },
      {
        "original": "[257|04]\ntrīṇi dve vā 'nyabhūmikāḥ /",
        "root": true
      },
      {
        "original": "[257|05]\nanyabhūmikā dharmā anāsravāścet trīṇi phalāni /\nvipākavisaṃyogaphale hitvā /",
        "root": false
      },
      {
        "original": "[257|06]\ndhātvapatitatvāt /\nsāsravāścet dve puruṣakārādhipatiphale /",
        "root": false
      },
      {
        "original": "[257|07]\nśaikṣasya trīṇi śaikṣādyāḥ",
        "root": true
      },
      {
        "original": "[257|08]\nśaikṣasya karmaṇaḥ śaikṣā dharmāstrīṇi phalāni vipākavisaṃyogaphale hitvā /",
        "root": false
      },
      {
        "original": "[257|08-257|09]\naśaikṣā apyevam /",
        "root": false
      },
      {
        "original": "[257|09]\nnaivaśaikṣānāśaikṣā api vipākaniḥṣyandaphale hitvā /",
        "root": false
      },
      {
        "original": "[257|10]\naśaikṣasya tu karmaṇaḥ // VAkK_4.91 //",
        "root": true
      },
      {
        "original": "[257|11]\ndharmāḥ śaikṣādikā ekaṃ phalaṃ trīṇyapi ca dvayam /",
        "root": true
      },
      {
        "original": "[257|12]\naśaikṣasya karmaṇaḥ śaikṣā dharmāḥ ekamadhipatiphalam /",
        "root": false
      },
      {
        "original": "[257|12-257|13]\naśaikṣāstrīṇi vipākavisaṃyogaphale hitvā /",
        "root": false
      },
      {
        "original": "[257|13]\nnaivaśaikṣānāśaikṣā dve puruṣakārādhipatiphale /",
        "root": false
      },
      {
        "original": "[257|14]\ntābhyāmanyasya śaikṣādyā dve dve pañca phalāni ca // VAkK_4.92 //",
        "root": true
      },
      {
        "original": "[257|15-257|16]\nśaikṣāśaikṣābhyāmanyasya karmaṇo naivaśaikṣānāśaikṣasya śaikṣā dharmā dve puruṣakārādhipatiphale /",
        "root": false
      },
      {
        "original": "[257|16]\naśaikṣā apyevam /\nnaivaśaikṣānāśaikṣāḥ pañca phalāni /",
        "root": false
      },
      {
        "original": "[257|17]\ntrīṇi catvāri caikaṃ ca dṛgdheyasya tadādayaḥ /",
        "root": true
      },
      {
        "original": "[257|18]\ndarśanaheyasya karmaṇodarśanaheyā dharmāstrīṇi phalāni vipākavisaṃyogaphalehitvā /",
        "root": false
      },
      {
        "original": "[257|19]\nbhāvanāheyāścatvāri visaṃyogaphalaṃ hitvā /\napraheyā ekamadhipatiphalam /",
        "root": false
      },
      {
        "original": "[257|20]\nte dve catvāryatha trīṇi bhāvanāheyakarmaṇaḥ // VAkK_4.93 //",
        "root": true
      },
      {
        "original": "[257|21]\nbhāvanāheyasya karmaṇo darśanaheyā dharmā dve puruṣakārādhipatiphale /",
        "root": false
      },
      {
        "original": "[257|21-257|22]\nbhāvanāheyāścatvāri visaṃyogaphalaṃ muktvā /",
        "root": false
      },
      {
        "original": "[257|22]\napraheyāstrīṇi vipākaniḥṣyandaphale muktvā /",
        "root": false
      },
      {
        "original": "[257|23]\napraheyasya te tvekaṃ dve catvāri yathākramam /",
        "root": true
      },
      {
        "original": "[257|24]\napraheyasya karmaṇo darśanaheyā dharmā ekamadhipatiphalam /",
        "root": false
      },
      {
        "original": "[257|24-258|01]\nbhāvanāheyā dve puruṣakārādhipatiphale /",
        "root": false
      },
      {
        "original": "[258|01]\napraheyāścatvāri vipākaphalaṃ muktvā /",
        "root": false
      },
      {
        "original": "[258|01-258|02]\npunaryathākramagrahaṇamādyantavanmadhye 'pi jñāpanārtham /",
        "root": false
      },
      {
        "original": "[258|02]\neṣa hi peyāladharmaḥ /",
        "root": false
      },
      {
        "original": "[258|03]\nkarmanirdeśaprasaṅgenedamapi paripraśnyate /",
        "root": false
      },
      {
        "original": "[258|03-258|04]\nśāstreṣu ayogavihitaṃ yogavihitam, naivayogavihitaṃ nāyogavihitaṃ ca karmoktam /",
        "root": false
      },
      {
        "original": "[258|04]\ntasya kiṃ lakṣaṇam /",
        "root": false
      },
      {
        "original": "[258|05]\nayogavihitaṃ kliṣṭaṃ vidhibhraṣṭaṃ ca kecana // VAkK_4.94 //",
        "root": true
      },
      {
        "original": "[258|06]\nkliṣṭaṃ karmāyogavihitamayoniśomanaskārasaṃbhūtatvādityeke /",
        "root": false
      },
      {
        "original": "[258|07]\nvidhibhraṣṭamapītyapare /",
        "root": false
      },
      {
        "original": "[258|07-258|08]\nyena yathā gantavyaṃ sthātavyaṃ bhoktavyaṃ pravicaritavyamityevamādi /",
        "root": false
      },
      {
        "original": "[258|08]\ntaccānyathā vidadhāti /\ntadayuktavidhānādayogavihitamiti /",
        "root": false
      },
      {
        "original": "[258|08-258|09]\nkuśalaṃ karmaṃ yogavihitamavidhibhraṣṭaṃ cetyapare /",
        "root": false
      },
      {
        "original": "[258|09]\nubhābhyāmanyannobhayathā /",
        "root": false
      },
      {
        "original": "[258|09-258|10]\nnaivayogavihitaṃ nāyogavihitam /",
        "root": false
      },
      {
        "original": "[258|11]\nkimekaṃ karma ekameva janmākṣipati atha naikamapi /",
        "root": false
      },
      {
        "original": "[258|11-258|12]\ntathā kimekamapi karmaikaṃ janmākṣipatyathānekam /",
        "root": false
      },
      {
        "original": "[258|12]\neṣa hi siddhāntaḥ /",
        "root": false
      },
      {
        "original": "[258|13]\nekaṃ janmākṣīpatyekam",
        "root": true
      },
      {
        "original": "[258|14]\nekameva janmākṣipatyekameva ca karma nānekaṃ janmeti nikāyasabhāgasyākhyā /",
        "root": false
      },
      {
        "original": "[258|14-258|15]\ntatra hi labdhe jāta ityucyate /",
        "root": false
      },
      {
        "original": "[258|15-258|16]\nyattarhi sthavirāniruddhenoktaṃ \"so 'haṃ tasyaikapiṇḍapātasya vipākena saptakṛtvastrayastriṃśeṣu deveṣūpapanno yāvadetahyrādye śākyakule jāta\" iti /",
        "root": false
      },
      {
        "original": "[258|17]\ntena hyasau samṛdviṃ labdvā jātismaraḥ punaranyat puṇyaṃ kṛtavān /",
        "root": false
      },
      {
        "original": "[258|17-258|18]\ntata utthānaṃ darśayati sma /",
        "root": false
      },
      {
        "original": "[258|18-258|19]\nyathā manuṣyo dīnārottho 'nena sahasraṃ nirviśyāha ekena dīnāreṇāhamaita dīśvaryaṃ prāpta iti /",
        "root": false
      },
      {
        "original": "[258|19]\napare tvāhuḥ /",
        "root": false
      },
      {
        "original": "[258|19-258|20]\ntasya taṃ piṇḍapātamadhiṣṭhānaṃ kṛtvā dānacetanānāṃ pravāho mahānutpannaḥ kayācit kiñcitphalaṃ parigṛhītamiti /",
        "root": false
      },
      {
        "original": "[258|20-258|21]\nanekenāpyekamākṣipyate mā bhūt khaṇḍaśo nikāyasabhāgasyākṣepa iti /",
        "root": false
      },
      {
        "original": "[258|22]\nekena tu karmaṇā kliṣṭasya nikāyasabhāgasyeṣyate karma /",
        "root": false
      },
      {
        "original": "[258|23]\nanekaṃ paripūrakam /",
        "root": true
      },
      {
        "original": "[258|24]\nyathā citrakara ekayā vartyā rūpamālikhya vahvībhiḥ paripūrayati /",
        "root": false
      },
      {
        "original": "[258|24-258|26]\ntathā hi tulye mānuṣye kaścit sakalendriyāṅgapratyaṅgo bhavativarṇakṛtipramāṇabalasaṃpadā vibhrājamānaḥ kaścideṣāṃ kenacidvikalaḥ /",
        "root": false
      },
      {
        "original": "[258|26]\nna ca kevalaṃ karmaivākṣepakaṃ janmanaḥ /\nkiṃ tarhi /",
        "root": false
      },
      {
        "original": "[258|27]\nanyadapi savipākam /\nsarvathā tu",
        "root": false
      },
      {
        "original": "[259|01]\nnākṣepike samāpattī acitte prāptayo na ca // VAkK_4.95 //",
        "root": true
      },
      {
        "original": "[259|02]\navipākābhyāmapyacittasamāpattibhyāṃ nikāyasabhāgo nākṣipyate /",
        "root": false
      },
      {
        "original": "[259|02-259|03]\nkarmāsahabhūtatvāt /",
        "root": false
      },
      {
        "original": "[259|03]\nprāptibhiśca karmaṇo 'nekaphalatvāt /",
        "root": false
      },
      {
        "original": "[259|04]\ntriṇyāvaraṇānyuktāni bhagavatā /\nkarmāvaraṇaṃ kleśāvaraṇaṃ vipākāvaraṇaṃ ca /",
        "root": false
      },
      {
        "original": "[259|04-259|05]\nteṣāṃ kaḥ svabhāvaḥ /",
        "root": false
      },
      {
        "original": "[259|06-259|07]\nānantaryāṇi karmāṇi tīvrakleśo 'tha durgatiḥ /\nkauravāsaṃjñisattvāśca matamāvaraṇatrayam // VAkK_4.96 //",
        "root": true
      },
      {
        "original": "[259|08]\npañcānantaryāṇi karmāvaraṇam /",
        "root": false
      },
      {
        "original": "[259|08-259|09]\ntadyathā mātṛvadhaḥ pitṛvadho 'rhadvadhaḥ saṃghabhedaḥ tathāgataśrīre duṣṭacittarudhirotpādanam /",
        "root": false
      },
      {
        "original": "[259|09]\ntīvrakleśatā kleśāvaraṇam /\ndvividho hi kleśaḥ /",
        "root": false
      },
      {
        "original": "[259|10]\ntivraśca ya abhikṣṇikaḥ tīkṣṇaśca yo 'dhimātraḥ /\ntatra yastīvraḥ sa āvaraṇam /",
        "root": false
      },
      {
        "original": "[259|11]\nyathā śaṇṭhādīnām /",
        "root": false
      },
      {
        "original": "[259|11-259|12]\nśakto hyadhimatravego 'pi kleśaḥ kādācitko nihantuṃ natu samūho 'pyājasrikaḥ /",
        "root": false
      },
      {
        "original": "[259|12-259|13]\nājasrike he kleśe tannirghātāya parākramakālaṃ na labhate /",
        "root": false
      },
      {
        "original": "[259|13]\ntasya mṛduṃ pratītya madhya upajāyate /\nmadhyaṃ pratītyādhimātraḥ /",
        "root": false
      },
      {
        "original": "[259|14-259|15]\ntasmāt evāvaraṇaṃ trividhā durgatiḥ vipākāvaraṇaṃ sugateśca pradeśaḥ auttarakauravā asaṃjñisattvāśca /",
        "root": false
      },
      {
        "original": "[259|15]\nkasyaitānyāvaraṇāni /",
        "root": false
      },
      {
        "original": "[259|15-259|17]\nāryamārgasyāryamārgaprāyogikāṇāṃ ca kuśalamūlānām anyānyapi hyapāyādiniyatāni aṇḍajasaṃsvedajastrītvāṣṭamabhavayatāni karmāṇi vaktavyāni syuḥ /",
        "root": false
      },
      {
        "original": "[259|17-259|19]\nyānyeva tu pañcabhiḥkāraṇaiḥ sudarśakāni pajñakāni adhiṣṭhānataḥ phalato gatitaḥ upapattitaḥ pudgalataśca tānyevoktāni nānyāni /",
        "root": false
      },
      {
        "original": "[259|19]\nkleśāvaraṇaṃ caiṣāṃ sarvajaghanyam /\ntataḥ karmāvaraṇam /",
        "root": false
      },
      {
        "original": "[259|19-259|20]\ntāmyāṃ hi dvitīye 'pi janmanyacikitso bhavatyuttarottarāvāhanāditi vaibhāṣikāḥ /",
        "root": false
      },
      {
        "original": "[259|21]\nānantaryāṇīti ko 'rthaḥ /",
        "root": false
      },
      {
        "original": "[259|21-259|22]\nnāntarāyituṃ śakyāni vipākaṃ prati janmāntaraphalena karmāntareṇetyānantaryāṇi /",
        "root": false
      },
      {
        "original": "[259|22]\nna tiraskartumityarthaḥ /",
        "root": false
      },
      {
        "original": "[259|22-259|23]\nna vā tatkāriṇaḥ pudgalasyetaścyutasyāntaramasti narakopapattigamanaṃ pratītyanantaraḥ /",
        "root": false
      },
      {
        "original": "[259|23]\ntadbhāva ānantaryam /",
        "root": false
      },
      {
        "original": "[259|24]\nyasya dharmasya yogātso 'nantaro bhavati /\nśrāmaṇyavat /",
        "root": false
      },
      {
        "original": "[259|25]\nathaiṣāmāvaraṇānāṃ katamat kasyāṃ gatau veditavyam /\nekāntena tāvat",
        "root": false
      },
      {
        "original": "[260|01]\ntriṣu dvīpeṣvānantarya",
        "root": true
      },
      {
        "original": "[260|02]\nnottarakurau nānyāsu gatiṣu /\nkuta evānyatra dhātau /\ntetṣvapi stripuruṣāṇāmeva /",
        "root": false
      },
      {
        "original": "[260|03]\nśaṇḍā dīnāṃ tu neṣyate /",
        "root": true
      },
      {
        "original": "[260|04]\nkiṃ kāraṇaṃ /\ntadevāsaṃvarābhāve kāraṇamuddiṣṭam /\napi ca",
        "root": false
      },
      {
        "original": "[260|05]\nalpopakārālajjitvāt",
        "root": true
      },
      {
        "original": "[260|06]\nyathākramaṃ mātāpitrosteṣāṃ ca /\nalpopakārau kilaiṣāṃ mātāpitarau /",
        "root": false
      },
      {
        "original": "[260|06-260|07]\nvikalātmabhāvādhipatitvādalpasnehatvācca /",
        "root": false
      },
      {
        "original": "[260|07-260|08]\nteṣāmapi na tīvraṃ hyapatrāpyaṃ mātāpitrorantike pratyupasthitaṃ yadvipādanādānantaryeṇa spṛśyeran /",
        "root": false
      },
      {
        "original": "[260|08]\nata eva tiryavapretānāmapi neṣyate /",
        "root": false
      },
      {
        "original": "[260|09]\npaṭubuddhīnāṃ syādaśvājāneyavaditi bhadantaḥ /",
        "root": false
      },
      {
        "original": "[260|09-260|10]\nmanuṣyasyāpyamānuṣau mātāpitarau mārayato na syādānantaryam //",
        "root": false
      },
      {
        "original": "[260|10]\nuktaṃ karmāvaraṇam //",
        "root": false
      },
      {
        "original": "[260|11]\nśeṣe gatiṣu pañcasu // VAkK_4.97 //",
        "root": true
      },
      {
        "original": "[260|12]\nke punaḥ śeṣe /\nkleśavipākāvaraṇe /\nmanuṣyeṣu vipākāvaraṇam /",
        "root": false
      },
      {
        "original": "[260|12-260|13]\nkauravā deveṣvasaṃjñisattvāḥ /",
        "root": false
      },
      {
        "original": "[260|13]\nkiṃsvabhāvānyānantaryāṇi /",
        "root": false
      },
      {
        "original": "[260|13-260|14]\ncatvāri kāyakarma ekaṃ vākkarma trīṇi prāṇātipāta ekaṃ mṛṣāvādaḥ ekaṃ prāṇātipātaprayogaḥ /",
        "root": false
      },
      {
        "original": "[260|14-260|15]\nanupakramadharmāṇo hi tathāgatāḥ /",
        "root": false
      },
      {
        "original": "[260|15]\nhetau phalopacārātsaṃghabheda ānantaryamuktam /",
        "root": false
      },
      {
        "original": "[260|15-260|16]\nbhidyate vā 'neneti kṛtvā /",
        "root": false
      },
      {
        "original": "[260|17]\nsaṃghabhedastvasāmagrīsvabhāvo viprayuktakaḥ /",
        "root": false
      },
      {
        "original": "[260|18]\nakliṣṭāvyākṛto dharmaḥ",
        "root": false
      },
      {
        "original": "[260|19]\nasāmagrī nāna cittaviprayuktaḥ saṃskāro 'nivṛtāvyākṛtaḥ saṃghabhedaḥ /",
        "root": false
      },
      {
        "original": "[260|19-260|20]\nsa kimānantaryaṃ bhaviṣyati naiva ca tena bhettā samanvāgataḥ /",
        "root": false
      },
      {
        "original": "[260|20]\nkiṃ tarhi /",
        "root": false
      },
      {
        "original": "[260|21]\nsaṃghastena samanvitaḥ // VAkK_4.98 //",
        "root": true
      },
      {
        "original": "[260|22]\nyo hi bhinnastasya bhedo na bhettuḥ /\natha bhettā kena samanvāgataḥ /",
        "root": false
      },
      {
        "original": "[260|23]\nsadavadyamṛṣāvādastena bhettā samanvitaḥ /",
        "root": true
      },
      {
        "original": "[260|24]\nsaṃghabhedāvadyena bhettā samanvāgataḥ /\ntat punarmṛṣāvādaḥ /",
        "root": false
      },
      {
        "original": "[260|24-260|25]\nsa punaḥ saṃghabhedasahaje vāgvijñaptyavijñaptī /",
        "root": false
      },
      {
        "original": "[260|25]\nsa ca tenāvadyena samanvāgato bhettā /",
        "root": false
      },
      {
        "original": "[261|01]\navīcau pacyate kalpan",
        "root": true
      },
      {
        "original": "[261|02]\nantarakalpamavīcau mahānarake vipacyate /\nanyaistu nāvaśyamavīcau /",
        "root": false
      },
      {
        "original": "[261|02-261|03]\natha yena bahunyānantaryāṇi kṛtāni bhavanti anantarameva tāni vipacyante /",
        "root": false
      },
      {
        "original": "[261|03-261|04]\nkiṃ tu taistasya bhavati /",
        "root": false
      },
      {
        "original": "[261|05]\nadhhikairadhikā rujaḥ // VAkK_4.99 //",
        "root": true
      },
      {
        "original": "[261|06-261|07]\nsahi bhūyobhirānantaryaistasminnavīcau ghanataraṃ sukumārataraṃ cāśrayaṃ labhate kāraṇāśca bahutarāstīvratarāśca yena dvitricatuṣpañcaguṇāṃ vedanāṃ vedayate /",
        "root": false
      },
      {
        "original": "[261|07-261|08]\nkaḥ punareṣa saṃghaṃ bhanatti /",
        "root": false
      },
      {
        "original": "[261|09]\nbhikṣurdu kvacarito vṛttī bhinatti /",
        "root": true
      },
      {
        "original": "[261|10]\nbhikṣurbhinatti na gṛhī na bhikṣuṇyādayaḥ /\nsa ca dṛṣṭicarita eva na tṛṣṇācaritaḥ /",
        "root": false
      },
      {
        "original": "[261|11]\nṛtastho na bhinnavṛttastasyānādeyavākyatvāt /\nkva bhinatti /",
        "root": false
      },
      {
        "original": "[261|12]\natra bhagavān saṃnihitastataḥ /",
        "root": false
      },
      {
        "original": "[261|13]\nanyatra",
        "root": true
      },
      {
        "original": "[261|14]\nnahi śāstureva saṃnidhau śakyo bhettum /\ntathāgatānāṃ duṣprasahatvādādeyavākyatvācca /",
        "root": false
      },
      {
        "original": "[261|15]\nkān bhinatti /",
        "root": false
      },
      {
        "original": "[261|16]\nbāliśān /",
        "root": true
      },
      {
        "original": "[261|17]\npṛthagjanāneva nāryān pratyakṣadharmatvāt /\ntānapi na kṣāntilābhina ityapare /",
        "root": false
      },
      {
        "original": "[261|17-261|18]\nkiyatā bhinnaḥ saṃgho bhavati /",
        "root": false
      },
      {
        "original": "[261|19]\nśāstṛmārgāntarakṣāntau bhinnaḥ",
        "root": true
      },
      {
        "original": "[261|20-261|21]\nyadā tebhyastathāgatādanyaḥ śāstā kṣamate tadupadiṣṭācca mārgādanyo mārga iyatā bhinnaḥ saṃgho vaktavyaḥ /",
        "root": false
      },
      {
        "original": "[261|21]\nkiyantaṃ kālaṃ bhinna āste /\ntāmeva rātriṃ",
        "root": false
      },
      {
        "original": "[261|22]\nna vivasatyasau // VAkK_4.100 //",
        "root": true
      },
      {
        "original": "[261|23]\naparyuṣita eva hi saṃghabhede saṃgho 'vaśyaṃ pratisaṃdhīyate /\nyo 'yaṃ saṃghabheda uktaḥ",
        "root": false
      },
      {
        "original": "[261|24]\ncakrabhedaḥ sa ca mataḥ",
        "root": true
      },
      {
        "original": "[261|25]\ndharmacakraṃ hi tadā bhagavato bhinnaṃ bhavati /\nmārgapravṛttiviṣṭhāpanāt /",
        "root": false
      },
      {
        "original": "[261|25-261|26]\nata eva cakrādaścocyate saṃghabhedaśca /",
        "root": false
      },
      {
        "original": "[261|26]\nkva punaścakrabhedo bhavati /",
        "root": false
      },
      {
        "original": "[262|01]\njambūdvīpe",
        "root": true
      },
      {
        "original": "[262|02]\nnānyeṣu dvīpeṣu /\nkatibhirbhikṣubhiḥ /",
        "root": false
      },
      {
        "original": "[262|03]\nnavādibhiḥ /",
        "root": true
      },
      {
        "original": "[262|04]\nnavādiṃ kṛtvā /\npareṇāniyamaḥ /\naṣṭau bhikṣayaḥ saṃgho bhavati /\nnavamo bhettā /",
        "root": false
      },
      {
        "original": "[262|04-262|05]\navaśyaṃ hi saṃghena dvayoḥpakṣayoḥ sthātavyam /",
        "root": false
      },
      {
        "original": "[262|05]\nevaṃ bhinno bhavati /",
        "root": false
      },
      {
        "original": "[262|05-262|06]\nanyastu saṃghabhedaḥ karmabhedād bhavati /",
        "root": false
      },
      {
        "original": "[262|06]\nyadyekasīmāyāṃ vyagrāḥ karma kurvanti /\nsa caiṣa",
        "root": false
      },
      {
        "original": "[262|07]\nkarmabhedastriṣu dvīpeṣu",
        "root": false
      },
      {
        "original": "[262|08]\nyeṣveva śāsanam /\nkatibhirbhikṣubhiḥ",
        "root": false
      },
      {
        "original": "[262|09]\naṣṭābhiradhikaiśca saḥ // VAkK_4.101 //",
        "root": true
      },
      {
        "original": "[262|10]\ncakrabhedastu ṣaṭsu kāleṣu na bhavati /\nkatameṣu /",
        "root": false
      },
      {
        "original": "[262|11-262|12]\nādāvante 'rbudāt pūrvaṃ yugāccoparate munau /\nsīmāyāṃ cāpyabaddhāyāṃ cakrabhedo na jāyate // VAkK_4.102 //",
        "root": true
      },
      {
        "original": "[262|13]\nādāvacirapravartite dharmacakre /\nante parinirvāṇakāle bhagavataḥ /",
        "root": false
      },
      {
        "original": "[262|13-262|14]\netayorhi dvayoravasthayoḥ saṃgha ekaraso bhavati /",
        "root": false
      },
      {
        "original": "[262|14-262|15]\nmadhye 'pyarbudāt pūrvaṃ na bhidyate yāvacchāsane śīlārbudaṃ dṛṣṭyarbudaṃ ca notpannaṃ bhavati /",
        "root": false
      },
      {
        "original": "[262|15-262|16]\nyugācca pūrvaṃ na bhidyate yāvacchrāvakāgrayugaṃ notpannaṃ bhavati /",
        "root": false
      },
      {
        "original": "[262|16]\nbhinnanyāyaparivāsāttena ca pratisaṃdhānīyatvāt /",
        "root": false
      },
      {
        "original": "[262|16-262|17]\nuparate munau śāstari parinirvṛte pratidvandvābhāvāt /",
        "root": false
      },
      {
        "original": "[262|17-262|18]\nsīmāyāmabaddhāyāṃ yāvat sīmā na baddhā bhavati /",
        "root": false
      },
      {
        "original": "[262|18-262|19]\nekasīmāyāṃ hi pakṣadvayāvasthānātsaṃghabheda ityeṣu kālesu cakrabhedona bhavati /",
        "root": false
      },
      {
        "original": "[262|19]\nna ca punaḥ sarveṣāṃ baddhānāṃ cakrabhedaḥ /\nkarmādhīnatvāt /",
        "root": false
      },
      {
        "original": "[262|20]\nkasmāt mātṛvadhādiṣvānantaryaṃ nānyatra /",
        "root": false
      },
      {
        "original": "[262|21]\nupakāriyuṇakṣetranirākṛtivipādanāt /",
        "root": true
      },
      {
        "original": "[262|22]\nmātāpitṛvadhe tāvadupakāriṇo nirākaraṇāt /\nkathaṃ tāvupakāriṇau /",
        "root": false
      },
      {
        "original": "[262|22-262|23]\nātmabhāvasya tatprabhavatvāt /",
        "root": false
      },
      {
        "original": "[262|23]\nkiṃ tayornirākaraṇam /\nparityāgaḥ /\nguṇakṣetratvādarhadvadhād ānantaryam /",
        "root": false
      },
      {
        "original": "[262|24-262|25]\nyadi punarmāturvyañjanaṃ parivṛttaṃ syāt piturvā tatraikasminnāmnāyo",
        "root": false
      },
      {
        "original": "[263|01]\nvyañjanāntarito 'pi syāt",
        "root": true
      },
      {
        "original": "[263|02]\nata evocyate \"syāt puruṣaṃ jīvitādvacyaparopayenna pitaraṃ nārhantam /",
        "root": false
      },
      {
        "original": "[263|02-263|03]\nānantaryāvadyena ca spṛśyeta /",
        "root": false
      },
      {
        "original": "[263|03]\nsyānmāturvyañjanaṃ parivṛttaṃ syāditi /",
        "root": false
      },
      {
        "original": "[263|03-263|04]\nsyāt strīṃ jīvitādvyaparopayenna mātaraṃ nārhantīm ānantaryāvadyena ca spṛśyeta /",
        "root": false
      },
      {
        "original": "[263|04-263|05]\nsyāt piturvyañjanaṃ parivṛttaṃ syādi\"ti /",
        "root": false
      },
      {
        "original": "[263|05]\nanyasyāḥ striyāḥ kalalaṃ prasrutamanyayā yonyā pītam /",
        "root": false
      },
      {
        "original": "[263|05-263|06]\nkatarā tasya mātā yāṃ ghnataḥ syādānantaryam /",
        "root": false
      },
      {
        "original": "[263|07]\nmātā yacchoṇitodbhavaḥ // VAkK_4.103 //",
        "root": true
      },
      {
        "original": "[263|08]\nyasyāḥ śoṇitādasāvudbhūtaḥ sattvaḥ sā 'sya mātā dvitīyā tu sarvakṛtyeṣvavalokyā /",
        "root": false
      },
      {
        "original": "[263|09]\nsā hyāpāyikā poṣikā saṃvardhikā ca /",
        "root": false
      },
      {
        "original": "[263|09-263|10]\nyadi mātari prayogaṃ kṛtvā 'nyāṃ mārayenna syādānantaryam /",
        "root": false
      },
      {
        "original": "[263|10]\namātṛprayogeṇa mārayettathāpi na syāt /",
        "root": false
      },
      {
        "original": "[263|10-263|11]\nmañcatalāvalīnamātṛmāraṇaṃ cātrodāhārya dhāvakasya ca putreṇa masaka prayogeṇa piturmāraṇaṃ ca /",
        "root": false
      },
      {
        "original": "[263|11-263|12]\nekena prahāreṇa mātaramanyāṃ ca mārayato dve avijñaptī bhavataḥ /",
        "root": false
      },
      {
        "original": "[263|12]\nvijñaptistvānantaryameva /",
        "root": false
      },
      {
        "original": "[263|13]\ntasya karmaṇo balīyastvāt /\nparamāṇusaṃcitatvādvijñaptirapi dvidheti bhadantaghoṣakaḥ /",
        "root": false
      },
      {
        "original": "[263|14-263|15]\nanarhatsaṃjñayā 'pi arhadghāte bhavatyānantaryam aham hanmītyāśrayāvadhāraṇāt /",
        "root": false
      },
      {
        "original": "[263|15]\nyaḥ pitaramarhantaṃ hiṃsyāttasyāpyekameva syādānantaryamāśrayaikatvāt /",
        "root": false
      },
      {
        "original": "[263|16]\nidamavadānaṃ kathaṃ nīyate \"gaccha śikhaṇḍinaṃ brūhi dve ānantarye bhavatā kṛte /",
        "root": false
      },
      {
        "original": "[263|16-263|17]\nyacca pitā jīvitādvyaparopito yaccārhanni\"ti /",
        "root": false
      },
      {
        "original": "[263|17]\ndvābhyāṃ kāraṇābhyāmiti vaktavyam /",
        "root": false
      },
      {
        "original": "[263|18]\ndvābhyāṃ vā mukhābhyāṃ paribhāṣitaḥ /",
        "root": false
      },
      {
        "original": "[263|18-263|19]\nkimavaśyaṃ tathāgatasyāsti kuṭuṣṭacittarudhirotpādanādānantaryam /",
        "root": false
      },
      {
        "original": "[263|19]\nvadhābhiprāyasya syāt /",
        "root": false
      },
      {
        "original": "[263|20]\nbuddhe na tāḍanecchasya",
        "root": true
      },
      {
        "original": "[263|21]\nyadi tāḍanābhitrāya utpādayenna syāt /\nyadyanarhati praharetsa ca prahārādūrdhvamarhan syāt",
        "root": false
      },
      {
        "original": "[263|22]\nprahārānnordhvamarhati /",
        "root": true
      },
      {
        "original": "[263|23]\nsyādānantaryamiti vartate /\nnahi tena tatra prayogaḥ kṛtaḥ /",
        "root": false
      },
      {
        "original": "[263|23-263|24]\nkimānantarye prayogaṃ kṛtvā tasminnavyāvartite vairāgyaṃ phalaṃ vā na prāpnuyāt /",
        "root": false
      },
      {
        "original": "[263|25]\nnānantaryaprayuktasya vairāgyaphalasaṃbhavaḥ // VAkK_4.104 //",
        "root": true
      },
      {
        "original": "[264|01-264|02]\nanyakarmaphalapathaprayogaṃ tu kṛtvāryamārgotpattau na punaḥ karmapathotpattirāśrayasyātyantaṃ tadviruddhatvāt /",
        "root": false
      },
      {
        "original": "[264|03]\neṣāmānantaryāṇāṃ katamat mahāsāvadyam /",
        "root": false
      },
      {
        "original": "[264|04]\nsaṃghamede mṛṣāvādo mahāvadyatamo mataḥ /",
        "root": true
      },
      {
        "original": "[264|05-264|06]\nyaḥ saṃghabhedanimittaṃ mṛṣāvādo dharmādharmajñasya viparyayadyotanāt sa sarveṣāṃ duścaritānāṃ mahāvadyatamaḥ /",
        "root": false
      },
      {
        "original": "[264|06]\nkiṃ kāraṇam /",
        "root": false
      },
      {
        "original": "[264|06-264|07]\ntathāgatadharmaśarīraprahāritatvāt lokānāṃ ca svargāpavargamārgāntarāyakatvāt /",
        "root": false
      },
      {
        "original": "[264|07-264|10]\nsaṃghe hi bhinne lokasya niyāmāvakrantiphalaprāptivairāgyāsravakṣayāḥ pratibadhyante dhyānādhyayanasvādhyāyacintākarmāṇyapi na pravartante sadevanāgamanuṣyaṃ jagaccākulaṃ vimanaskaṃ vartate yāvat punarna pratisaṃdhito bhavatiyasmāccāvicau kalpaṃ vipākaḥ /",
        "root": false
      },
      {
        "original": "[264|10-264|11]\nśeṣāṇāmānantaryāṇāṃ yathākramaṃ pañcamatṛtīyaprathamāni gurutarāṇi sarvalaghuḥ pitṛvadhaḥ /",
        "root": false
      },
      {
        "original": "[264|11-264|13]\nyattarhi bhagavatā trayāṇāṃ daṇḍānāṃ manodaṇḍo mahāsāvadya uktaḥ punarmithyādṛṣṭiḥ paramavadyānāmityuktam ānantaryāṇi niyamasya saṃghabhedo mahāsāvadya uktaḥ /",
        "root": false
      },
      {
        "original": "[264|13-264|14]\ntrīṇi karmāṇi niyamayya manodaṇdaḥ dṛṣṭīrniyamayya mithyādṛṣṭiḥ /",
        "root": false
      },
      {
        "original": "[264|14-264|15]\nathavā vipākavistaraṃ mahājanavyāpādanaṃ kuśalamūlasamucchedaṃ cādhikṛtya yathākramam /",
        "root": false
      },
      {
        "original": "[264|16]\nsucaritānāṃ punaḥ katamat mahāphalatamam /",
        "root": false
      },
      {
        "original": "[264|17]\nbhavāgracetanā loke mahāphalatamā śubhe // VAkK_4.105 //",
        "root": true
      },
      {
        "original": "[264|18]\nkuśale punaḥ karmaṇi bhavāgracetanā sarveṣāṃ mahāphalatamā /",
        "root": false
      },
      {
        "original": "[264|18-264|19]\ntasyā aśītikalpasahasrāṇyatipraśānto vipākaḥ /",
        "root": false
      },
      {
        "original": "[264|19]\nvipākaphalaṃ cādhikṛtyaitaduktam /",
        "root": false
      },
      {
        "original": "[264|19-264|21]\nvisaṃyogaphalaṃ tvadhikṛtya vajropamasamādhicetanā sarveṣāṃ mahāphalā sarvasamyojanaparyādānaphalatvāt /",
        "root": false
      },
      {
        "original": "[264|21]\nata eva loka ityuktam /",
        "root": false
      },
      {
        "original": "[264|22]\nkimānantaryairevāvaśyaṃ narakeṣūpapadyate /\nānantaryasabhāgairapyavaśyamupapadyate /",
        "root": false
      },
      {
        "original": "[264|23]\nnatvanantaramevetyapare /\nkatamāni tānītyāha",
        "root": false
      },
      {
        "original": "[264|24-264|25]\ndūṣaṇaṃ māturarhantyā niyatisthasya māraṇam /\nbodhisattvasya śaikṣasya saṃghāyadvārahārikā // VAkK_4.106 //",
        "root": true
      },
      {
        "original": "[265|01]\nānantaryasabhāgāni pañcamaṃ stūpabhedanam /",
        "root": true
      },
      {
        "original": "[265|02]\netāni pañca pañcānāmānatnaryāṇāṃ yathākramam sabhāgāni /",
        "root": false
      },
      {
        "original": "[265|02-265|04]\nyadi mātaramarhantīṃ dūṣayatyabrahmacaryakaraṇāt niyatipatītaṃ bodhisattvaṃ mārayati śaikṣaṃ mārayati saṃghasya sukhāyadvārikaṃ harati stūpabhedaṃ karoti /",
        "root": false
      },
      {
        "original": "[265|04-265|05]\nanyadapi tu karma savipākaṃ triṣu kāleṣvatyarthaṃ vighnayati /",
        "root": false
      },
      {
        "original": "[265|05]\nkatameṣu trisu /",
        "root": false
      },
      {
        "original": "[265|06]\nkṣāntyanāgāmitārhattvaprāptau karmātivighnakṛt // VAkK_4.107 //\n[265|07]\nmūrdhabhyaḥ kṣāntimākirata āpāyikāni karmāṇi vighnāyopatiṣṭhante /",
        "root": true
      },
      {
        "original": "[265|07-265|08]\ntadvipākabhūmyatikramāt /",
        "root": false
      },
      {
        "original": "[265|08]\nyathā puruṣasya deśatyāgaṃ kurvato dhanikā upatiṣṭhante /",
        "root": false
      },
      {
        "original": "[265|08-265|10]\nanāgāmiphalaṃ prāpnuvataḥ kāmāvacarāṇi vighnāyopatiṣṭhante tathaiva sthāpayitvā dṛṣṭadharmavedanīyaṃ karma /",
        "root": false
      },
      {
        "original": "[265|10]\narhattvaṃ prāpnuvato rūpārūpyāvacarāṇi tathaiva /",
        "root": false
      },
      {
        "original": "[265|10-265|11]\nyaduktaṃ \"bodhisattvasya māraṇa\"miti",
        "root": false
      },
      {
        "original": "[265|12]\nbodhisattvaḥ kuto yāvat",
        "root": true
      },
      {
        "original": "[265|13]\nkuta upādāya bodhisattvovaktavyaḥ /",
        "root": false
      },
      {
        "original": "[265|14]\nyato lakṣaṇa karmakṛt /",
        "root": true
      },
      {
        "original": "[265|15-265|16]\nyataḥ prabhṛti lakṣaṇavipākāni karmāṇyārabhate kartuṃ sa hi tadānīṃ niyatipatito bhavati /",
        "root": false
      },
      {
        "original": "[265|16]\nkathaṃ kṛtvā /\nsa hi tasmāt kālāt prabhṛti nityaṃ bhavati /",
        "root": false
      },
      {
        "original": "[265|17]\nsugatiḥ kulajo 'vyakṣaḥ pumān jātismaro 'nivṛt // VAkK_4.108 //",
        "root": true
      },
      {
        "original": "[265|18]\npraśastā gatirasyeti sugatirdevamanuṣyopapatteḥ /",
        "root": false
      },
      {
        "original": "[265|18-265|19]\ntasyāṃ ca sugatau kṣatriyabrāhmaṇagṛhapatimahāśālakulajo bhavati nānyaḥ kulīnaḥ /",
        "root": false
      },
      {
        "original": "[265|19]\nvikalānyakṣāṇyasyeti vyakṣaḥ /",
        "root": false
      },
      {
        "original": "[265|20]\nna vyakṣo 'vyakṣaḥ avikalendriyaḥ ityarthaḥ /\npuruṣa eva na strī kuta eva śaṇḍhādiḥ /",
        "root": false
      },
      {
        "original": "[265|21]\njātismaraśca bhavati /\nsarvasyāṃ jātau nivartata iti nivṛt /\nna nivṛdanivṛt /",
        "root": false
      },
      {
        "original": "[265|22]\nanivartaka ityarthaḥ /",
        "root": false
      },
      {
        "original": "[265|22-265|23]\nsattvahitārthaṃ sarvaduḥkhaprakāraiḥ sarvasattvavipratipattibhiścākheditatvāt /",
        "root": false
      },
      {
        "original": "[265|23]\nyattalloka ucyate \"apaṇakrīto dāsa\" iti /",
        "root": false
      },
      {
        "original": "[265|23-265|26]\nbodhisattvāste te hi mahātmānaḥ sarvasaṃpatprakarṣaviśeṣaprāptā api santo niṣkāraṇakaruṇāpāratantryātsarvasattveṣu caṇḍālakumārakasadṛśamātmānaṃ nirmānatayā vyavasthāpya sattvebhyaḥ sarvakadarthānāṃ soḍhāro bhavanti sarvaśramayantraṇānāṃ codvoḍhāraḥ /",
        "root": false
      },
      {
        "original": "[265|26-265|27]\nyaccaitallakṣaṇavipākaṃ karmetyuktam /",
        "root": false
      },
      {
        "original": "[266|01-266|02]\njambūdvīpe pumāneva saṃmukhaṃ buddhacetanaḥ /\ncintāmayaṃ kalpaśate śeṣa ākṣipate hi tat // VAkK_4.109 //",
        "root": true
      },
      {
        "original": "[266|03]\njambūdvīpa eva bodhisattvo lakṣaṇavipākaṃ karmākṣipati /\nnānyatra /",
        "root": false
      },
      {
        "original": "[266|03-266|04]\njāmbūdvīpakānāṃ tīkṣṇabuddhitvāt /",
        "root": false
      },
      {
        "original": "[266|04]\npuruṣa eva na strī /",
        "root": false
      },
      {
        "original": "[266|04-266|05]\nsaṃmukhībhūta eva śāstari buddhālambanayaiva cetanayā cintāmayaṃ tatkarma na śrutamayaṃ na bhāvanāmayam /",
        "root": false
      },
      {
        "original": "[266|05-266|06]\nkalpaśate ca śeṣa ākṣipati na bahubhavesu /",
        "root": false
      },
      {
        "original": "[266|06-266|07]\nbhagavatā tu śākyamuninottaptavīryatayā nava kalpā apāvartitā ekanavatyā kalpairākṣiptam /",
        "root": false
      },
      {
        "original": "[266|07-266|09]\nata eva cokta \"mito 'haṃ grāmaṇīrekanavataṃ kalpamupādāya na samanusmarāmi nābhijānāmi yadekakulamapi pakṣabhikṣāpradānahetoḥ kṣataṃ vā syādupahataṃ ve\"ti /",
        "root": false
      },
      {
        "original": "[266|09-266|11]\ntataḥ prabhṛti prakṛtijātismaratvāt prathamakalpāsaṃkhyeyaniryāta eva bodhisattva etāṃścaturo doṣān vyāvartayati dvau ca guṇo pratilabhata iti pūrvācāryāḥ /",
        "root": false
      },
      {
        "original": "[266|11]\nteṣāṃ ca lakṣaṇānām",
        "root": false
      },
      {
        "original": "[266|12]\nekaikaṃ puṇyaśatajam",
        "root": true
      },
      {
        "original": "[266|13]\nkiṃ puṇyasya parimāṇam /",
        "root": false
      },
      {
        "original": "[266|13-266|14]\nsaṃnikṛṣṭabodhisattvaṃ sthāpayitvā yāvat sarvasattvānāṃ bhogaphalamityeke /",
        "root": false
      },
      {
        "original": "[266|14-266|15]\nyāvat sarvasattvānāṃ karmādhipatyena trisāhasramahāsāhasrako loko 'bhinivartata ityapare /",
        "root": false
      },
      {
        "original": "[266|15]\nbuddhā eva ca tatparimāṇajñā ityapare /",
        "root": false
      },
      {
        "original": "[266|15-266|16]\natha bodhisattvabhūto bhagavān kiyato buddhān paryupāsayāmāsa /",
        "root": false
      },
      {
        "original": "[266|16-266|17]\npratheme kalpāsaṃkhyeye pañcasaptatisahasrāṇi dvitīye ṣaṭsaptatiṃ tṛtīye saptasaptatim /",
        "root": false
      },
      {
        "original": "[266|18]\natha kasya kalpāsaṃkhyeyasyānte katamo buddha āsīt /",
        "root": false
      },
      {
        "original": "[266|18-266|19]\npratilomānukrameṇa yathākramam /",
        "root": false
      },
      {
        "original": "[266|20]\nasaṃkhyeyatrayāntyajāḥ /",
        "root": true
      },
      {
        "original": "[266|21]\nvipaśyī dīpakṛdratnaśikhī",
        "root": true
      },
      {
        "original": "[266|22]\nratnaśikhini samyaksaṃbuddhe prathamo 'saṃkhyeyaḥ samāptaḥ /\ndīpaṅkare bhagavati dvitīyaḥ /",
        "root": false
      },
      {
        "original": "[266|23]\nvipaśyini tathāgate tṛtīyaḥ /\nsarveṣāṃ tu teṣāṃ",
        "root": false
      },
      {
        "original": "[266|24]\nśāsyamuniḥ purā // VAkK_4.110 //",
        "root": true
      },
      {
        "original": "[266|25]\nśākyamunirnāma samyaksaṃbuddhaḥ pūrvaṃ vabhūva /",
        "root": false
      },
      {
        "original": "[266|25-267|02]\nyatra bhagavatā bodhisattvabhūtenādyaṃ praṇidhānaṃ kṛtam evaṃprakāra evāhaṃ buddho bhaveyamiti no 'pyevaṃ kaliyuga evotpannavānāryavattasyāpyevaṃ varṣa sahasrāntaṃ śāsanaṃ babhūva /",
        "root": false
      },
      {
        "original": "[267|03]\natha kasyāmavasthāvāṃ bodhisattvaḥ kāṃ pāramitāṃ paripūrayate /",
        "root": false
      },
      {
        "original": "[267|04]\nsarvatra sarvaṃ dadataḥ kāruṇyāddānapūraṇam /",
        "root": true
      },
      {
        "original": "[267|05-267|06]\nyadā sarvasmai sarvaṃ dadāti ā akṣṇaḥ ā majjāyāḥ kāruṇyānnābhyudayaviśeṣaṃ lipsamānaḥ iyatā dānapāramitā paripūrṇā bhavati /",
        "root": false
      },
      {
        "original": "[267|07]\naṅgacchede 'pyakopāttu rāgiṇaḥ kṣāntiśīlayoḥ // VAkK_4.111 //",
        "root": true
      },
      {
        "original": "[267|08-267|09]\nyadā 'yamavītarāgo 'pi cchidyamāneṣvaṅgeṣu nālpamapi kupyati tadā 'sya kṣāntiśīlapāramite paripūrṇe bhavataḥ /",
        "root": false
      },
      {
        "original": "[267|10]\ntiṣyastotreṇa vīryasya",
        "root": true
      },
      {
        "original": "[267|11-267|12]\ntiṣyaṃ tathāgataratnaguhāyāṃ tejodhātusamāpannadṛṣṭyā bhagavān bodhisattvabhūta ekena pādena sthitvā sapta divasān stutavānekagāthayā",
        "root": false
      },
      {
        "original": "[267|13-267|16]\n\"na divi bhuvi vā nāsmin loke na vaiśravaṇālaye /\nna marubhavane divye sthāne na dikṣu vidikṣu vā //",
        "root": false
      },
      {
        "original": "caratu vasudhāṃ sphītāṃ kṛtsnāṃ saparvatakānanām /\npuruṣavṛṣabhastvattulyo 'nyo mahāśramaṇaḥ kuta\" iti //",
        "root": false
      },
      {
        "original": "[267|17]\ntadā kila vīryapāramitā paripūrṇā nava ca kalpāḥ pratyudāvartitāḥ /",
        "root": false
      },
      {
        "original": "[267|18]\ndhīsamādhyoranantaram /",
        "root": true
      },
      {
        "original": "[267|19-267|20]\nbodheḥ pūrvasamanantaraṃ dhyānaprajñāpāramitayoḥ paripūrirvajropamasamādhau svasyāḥ saṃpadaḥ pāragamanāt pāramitāḥ /",
        "root": false
      },
      {
        "original": "[267|21]\nsūtra uktaṃ \"trīṇi puṇyakriyāvastūni /",
        "root": false
      },
      {
        "original": "[267|21-267|22]\ndānamayaṃ puṇyakriyāvastu śīlamayaṃ bhāvanāmayami\"ti /",
        "root": false
      },
      {
        "original": "[267|22]\nkathametattrayaṃ puṇyakriyāvastu /",
        "root": false
      },
      {
        "original": "[267|23]\npuṇyaṃ kriyā 'tha tadvastu trayaṃ karmapathā yathā // VAkK_4.112 //",
        "root": true
      },
      {
        "original": "[267|24]\npuṇyamapyetattrayaṃ kriyā 'pi vastvapi yathāyogamiti puṇyakriyāvastu /",
        "root": false
      },
      {
        "original": "[267|24-268|01]\ntadyathā karma ca te panthānaśca panthāna eva ca karmaṇa iti karmaṃpathā uktāḥ /",
        "root": false
      },
      {
        "original": "[268|01-268|02]\ntatra dānamaye tāvat puṇyakriyāvastuni kāyavākkarma tridhā bhavati /",
        "root": false
      },
      {
        "original": "[268|02-268|03]\ntatsamutthāpikā cetanā puṇyaṃ ca kriyā ca /",
        "root": false
      },
      {
        "original": "[268|03]\ntatsahabhuvo dharmāḥ puṇyameva /\nśīlamayaṃ tu kāyavākkarmaiveti tridhā bhavati /",
        "root": false
      },
      {
        "original": "[268|04]\nbhāvanāmayo maitrī puṇyaṃ ca puṇyakriyāyāśca vastu /",
        "root": false
      },
      {
        "original": "[268|04-268|06]\ntatsaṃprayuktāyāścetanāyā maitrīmukhenābhisaṃskaraṇāt tatsahabhuvaścetanā śīlaṃ ca puṇyaṃ ca kriyā ca /",
        "root": false
      },
      {
        "original": "[268|06-268|07]\nanye tatsahabhuvaḥ puṇyameva puṇyasya vā kāraṇaṃ puṇyakriyā puṇyaprayogastasyā etāni trīṇi vastūni /",
        "root": false
      },
      {
        "original": "[268|07]\neṣāṃ saṃpādanārthaṃ puṇyaprayogārambhāditi /",
        "root": false
      },
      {
        "original": "[268|07-268|08]\nkuśalacetanāparamārthena puṇyakriyā /",
        "root": false
      },
      {
        "original": "[268|08]\ntasyā etāni vastūnītyapare /",
        "root": false
      },
      {
        "original": "[268|09]\nkimidaṃ dānaṃ nāma /\nyadapi dīyate daddānam /\niha tu",
        "root": false
      },
      {
        "original": "[268|10]\ndīyate yena daddānaṃ",
        "root": true
      },
      {
        "original": "[268|11]\nbhavati sma /\nrāgādibhirapi dīyate /\nna cātra tadiṣṭam /\nato viśeṣaṇārthamāha",
        "root": false
      },
      {
        "original": "[268|12]\npūjānugrahakāmyayā /",
        "root": true
      },
      {
        "original": "[268|13]\npareṣāṃ pūjānugrahakāmatābhyāṃ yena dīyate /\nkiṃ punastatsyādyena dīyate /",
        "root": false
      },
      {
        "original": "[268|14]\nkāyavākkarma sotthānaṃ",
        "root": true
      },
      {
        "original": "[268|15]\nkiṃ punastadutthānam /\nyena kalāpena tadutthāpyate /\nāha cātra",
        "root": false
      },
      {
        "original": "[268|16-268|17]\nśubhena manasā dravyaṃ svaṃ dadāti yadā pumān /\ntat kṣaṇaṃ kuśalāḥ skandhāḥ dānamityabhidhīyate //\" iti /\n[268|18]\nmahābhogyaphalaṃ ca tat // VAkK_4.113 //",
        "root": true
      },
      {
        "original": "[268|19]\ntaccaitaddānamayaṃ puṇyakriyāvastu mahābhogyaphalam /\nsvabhāve caiṣa mayaḍveditavyaḥ /",
        "root": false
      },
      {
        "original": "[268|20]\ntadyathā tṛṇamayaṃ gṛhaṃ parṇamayaṃ bhājanamiti /\ntat khalvetaddānaṃ",
        "root": false
      },
      {
        "original": "[268|21]\nsvaparārthobhayārthāya nobhayārthāya dīyate /",
        "root": true
      },
      {
        "original": "[268|22-268|23]\ntatra yadavītarāgaḥ āryaḥ pṛthagjano vā vītarāgaścaitye dānaṃ dadāti tadasyātmana evārthāya /",
        "root": false
      },
      {
        "original": "[268|23]\npareṣāṃ tenānugrahābhāvāt /",
        "root": false
      },
      {
        "original": "[268|23-269|01]\nyadāryo vītarāgaḥ parasattvebhyo dānaṃ dadāti sthāpayitvā dṛṣṭadharmavedanīyaṃ tatra dānaṃ pareṣāmarthāya /",
        "root": false
      },
      {
        "original": "[269|01-269|02]\ntena teṣāmanugrahāt /",
        "root": false
      },
      {
        "original": "[269|02]\nnātmano 'rthāya /\ntadvipākabhūmeratyantasamatikrāntatvāt /",
        "root": false
      },
      {
        "original": "[269|02-269|03]\nyadavītarāgaḥ pṛthagjano vā vītarāgaḥ parasattvebhyo dadāti taddānamubhayeṣāmarthāya /",
        "root": false
      },
      {
        "original": "[269|03-269|04]\nyadāryo vītarāgaścaitye dadāti sthāpayitvā dṛṣṭadharmavedanīyaṃ taddānamubhayeṣāṃ nārthāya /",
        "root": false
      },
      {
        "original": "[269|04-269|05]\ntaddhi kevalaṃ gauravaṃ kṛtjñābhyāṃ dīyate /",
        "root": false
      },
      {
        "original": "[269|05]\nsāmānyena dānaṃ mahābhogyaphalamuktam /",
        "root": false
      },
      {
        "original": "[269|06]\ntadviśeṣaḥ punardātṛvastukṣetraviśeṣataḥ // VAkK_4.114 //",
        "root": true
      },
      {
        "original": "[269|07]\ntatra tāvat",
        "root": false
      },
      {
        "original": "[269|08]\ndātā viśiṣṭaḥ śraddhādyaiḥ",
        "root": true
      },
      {
        "original": "[269|09]\nśraddhāśīlaśrutādiguṇayukto dātā viśiṣṭo bhavati /",
        "root": false
      },
      {
        "original": "[269|09-269|10]\ntasya taddānadātṛviśeṣeṇa phaladānaṃ prativiśiṣyate /",
        "root": false
      },
      {
        "original": "[269|10]\nsa ca tādṛśo dātā",
        "root": false
      },
      {
        "original": "[269|11]\nsatkṛtyādi dadāti",
        "root": true
      },
      {
        "original": "[269|12]\nsatkṛtya svahastaṃ kāle parānupahatya dadāti /",
        "root": false
      },
      {
        "original": "[269|13]\nataḥ /",
        "root": true
      },
      {
        "original": "[269|14]\nsatkārodārarucitā kālānācchedyalābhitā // VAkK_4.115 //",
        "root": true
      },
      {
        "original": "[269|15]\nato 'sya dātustattādṛśaṃ dānaṃ dattvā yathākramaṃ catvāro viśeṣā bhavanti /",
        "root": false
      },
      {
        "original": "[269|15-269|16]\nsatkāralābhī bhavati /",
        "root": false
      },
      {
        "original": "[269|16]\nudāreṣu ca bhogeṣu ruciṃ labhate /",
        "root": false
      },
      {
        "original": "[269|16-269|17]\nkālelna ca bhogān labhate nātikrāntikālena /",
        "root": false
      },
      {
        "original": "[269|17]\nanācchedyāṃśca bhogān labhate /",
        "root": false
      },
      {
        "original": "[269|17-269|18]\nnāsya bhogāḥ parairācchādyante nāpyagnyādibhirvināśyante /",
        "root": false
      },
      {
        "original": "[269|18-269|19]\nuktaṃ yathā dātā viśiṣyate tadviśeṣācca dānaviśeṣaḥ /",
        "root": false
      },
      {
        "original": "[269|20]\natha vastu kathaṃ viśiṣyate /",
        "root": false
      },
      {
        "original": "[269|21]\nvarṇādisampadā vastu",
        "root": true
      },
      {
        "original": "[269|22]\nviśiṣṭamiti vartate /",
        "root": false
      },
      {
        "original": "[269|22-269|23]\nyadi yaddīyate dadvarṇagandharasasparśānāmanyatamenāpi saṃpannaṃ bhavati /",
        "root": false
      },
      {
        "original": "[269|23]\nevaṃ vastu viśiṣyate /\ntādṛśaṃ vastu dattvā kiṃ bhavati /\nyathākramam",
        "root": false
      },
      {
        "original": "[269|24-269|25]\nsurūptvaṃ yaśasvi vā /\npriyatā sukumārartusukhasparśāṅtā tataḥ // VAkK_4.116 //",
        "root": true
      },
      {
        "original": "[269|26]\nvarṇasampannaṃ dattvā surūpo bhavati /\ngandhasaṃpannaṃ dattvā yaśasvī bhavati /",
        "root": false
      },
      {
        "original": "[269|26-270|01]\ngandhavadyaśaso dikṣu vidhāraṇāt /",
        "root": false
      },
      {
        "original": "[270|01]\nrasasaṃpannaṃ dattvā priyo bhavati /\nrasa iva svāduḥ /",
        "root": false
      },
      {
        "original": "[270|01-270|03]\nsparśasaṃpannaṃ dattvā sukumārāṅgāśca bhavati ṛtusukhasparśāni cāsyāṅgāni bhavanti yathā strīratnasya /",
        "root": false
      },
      {
        "original": "[270|04]\natha kṣetraṃ kathaṃ viśipyate /",
        "root": false
      },
      {
        "original": "[270|05]\ngatiduḥkhopakāritvaguṇaiḥ kṣetraṃ viśiṣyate /",
        "root": true
      },
      {
        "original": "[270|06]\ngativiśeṣātāvadviśiṣyate /",
        "root": false
      },
      {
        "original": "[270|06-270|07]\ntathā hyuktaṃ bhagavatā \"tiryagyonigatāya dānaṃ dattvā śataguṇo vipākaḥ pratikāṅkṣitavyaḥ /",
        "root": false
      },
      {
        "original": "[270|07-270|08]\nduḥśīlāya manuṣyabhūtāya dānaṃ dattvā sahasraguṇa\" iti /",
        "root": false
      },
      {
        "original": "[270|08]\nduḥkhaviśeṣā dviśiṣyate /\ntathā hyaupadhikeṣu puṇyakriyāvastuṣu /",
        "root": false
      },
      {
        "original": "[270|09]\nglāne dānaṃ glānopasthāpake dānam /",
        "root": false
      },
      {
        "original": "[270|09-270|11]\nśītalikādiṣu ca dānamuktvoktame\" bhiḥ saptabhiḥ auṣadhikaiḥ puṇyakriyāvastubhiḥsamanvāgatasya śrāddhasya kulaputrasya vā kuladuhiturvā na labhyaṃ puṇyānāṃ pramāṇamudgrahītumi\"ti /",
        "root": false
      },
      {
        "original": "[270|12-270|13]\nupakāritvaviśeṣādyathā mātāpitroranyeṣāṃ copakāriṇām ṛṣyamṛgajātakādyudāharaṇāt /",
        "root": false
      },
      {
        "original": "[270|13]\nguṇaviśeṣādyathā\" śīlavate dattvā śatasahasraguṇo vipāka\" ityevamādi /",
        "root": false
      },
      {
        "original": "[270|14]\nsarveṣāṃ tu dānānām",
        "root": false
      },
      {
        "original": "[270|15]\nagraṃ muktasya muktāya",
        "root": true
      },
      {
        "original": "[270|16]\n\"yadvītarāgo vītarāgāya dattvā 'tidānamidaṃ śreṣṭhamāmiṣadāneṣu dānamityuktaṃ bhagavatā /",
        "root": false
      },
      {
        "original": "[270|17]\nbodhisattvasya ca",
        "root": true
      },
      {
        "original": "[270|18]\nyadvā dānaṃ bodhisattve dadāti sarvasattvahitahetostadamuktasyāpyamukte 'bhyādānamagram /",
        "root": false
      },
      {
        "original": "[270|19]\ntat sthāpayitvā yāni bhagavato 'nyānyaṣṭau dānānyuktāni teṣām",
        "root": false
      },
      {
        "original": "[270|20]\naṣṭamam // VAkK_4.117 //",
        "root": true
      },
      {
        "original": "[270|21]\nagramiti vartate /\nkatamānyaṣṭau /",
        "root": false
      },
      {
        "original": "[270|21-270|24]\nāsādya dānaṃ bhayadānam adānme dānaṃ dāsyati me dānaṃ dattpūrvaṃ me dānaṃ pitṛbhiśca pitāmahaiśceti dānaṃ dadāti svargārthaṃ dānaṃ kīrtyarthaṃ dānaṃ cittālaṅkārārthaṃ dānaṃ cittapariṣkārārthaṃ yiogasaṃbhārārthamuttamārthasya prāptaye dānaṃ dadāti /",
        "root": false
      },
      {
        "original": "[270|24]\ntatrāsādya dānaṃ yat āsannebhya upagatebhyo dānaṃ dadātīti paurāṇāḥ /",
        "root": false
      },
      {
        "original": "[270|25]\nbhayadānaṃ yadvināśābhimukhaṃ dṛṣṭvā varaṃ dadāmīti dadāti /",
        "root": false
      },
      {
        "original": "[270|25-270|26]\nśeṣaṃ sugamatvānna vibhaktam /",
        "root": false
      },
      {
        "original": "[270|26]\nsrota āpattiphalapratipannakāya dānaṃ dattvā 'prameyavipākaḥ /",
        "root": false
      },
      {
        "original": "[270|27]\ntato 'prameyataraḥ srota āpannāyeti vistareṇoktaṃ sūtre /\napitu",
        "root": false
      },
      {
        "original": "[271|01-271|02]\nmātṛpitṛglānadhārmakathikebhyo 'ntyajanmane /\nbodhisattvāya cāmeyā anāryebhyo 'pi dakṣiṇā // VAkK_4.118 //",
        "root": true
      },
      {
        "original": "[271|03]\nebhyaḥ pañcabhyaḥ pṛthagjanabhūtebhyo 'pyaprameyā phalato dakṣiṇā bhavati /",
        "root": false
      },
      {
        "original": "[271|03-271|04]\ntatrāntyajanmā bodhisattvaścaramabhavikaḥ /",
        "root": false
      },
      {
        "original": "[271|04-271|05]\ndharmakathikaścaturvidhe kṣetraviśeṣe katamasmin pakṣe dikṣeptavyaḥ /",
        "root": false
      },
      {
        "original": "[271|05]\nupakāripakṣe /",
        "root": false
      },
      {
        "original": "[271|05-271|07]\nsa hi mahākalyāṇamitram avidyāndhāyāṃ prajāyāṃ prajñācakṣuṣo dātā samaviṣamasya prakāśayitā anāsravasya dharmakāyasyātinivartayitā samāsato buddhakṛtyasya kartā /",
        "root": false
      },
      {
        "original": "[271|08]\nkarmaṇāṃ tu gurulaghutvaṃ jñātukāmena samāsataḥ ṣaṭ kāraṇāni jñeyāni /\ntadyathā",
        "root": false
      },
      {
        "original": "[271|09-271|10]\npṛṣṭhaṃ kṣetramadhiṣṭhānaṃ prayiogaścetanāśayaḥ /\neṣāṃ mṛdvadhimātratvāt karmamṛdvadhimātratā // VAkK_4.119 //",
        "root": true
      },
      {
        "original": "[271|11]\npṛṣṭhaṃ nāma yatkṛtasya punaranukriyā /\nkṣetraṃ nāma yatra kārāpakārāḥ kriyante /",
        "root": false
      },
      {
        "original": "[271|12]\nadhiṣṭhānaṃ karmapathaḥ /\nprayogastadarthaṃ kāyavākkarma /",
        "root": false
      },
      {
        "original": "[271|12-271|13]\ncetanā yayā karmapathaṃ niṣṭhāpayati /",
        "root": false
      },
      {
        "original": "[271|13-271|14]\nāśayastadabhiprāya evaṃ caivaṃ ca kuryāmevaṃ caivaṃ ca na kariṣyāmīti /",
        "root": false
      },
      {
        "original": "[271|14]\nkasyacit pṛṣṭhaparigraheṇaiva tatkarma guru saṃpadyate /",
        "root": false
      },
      {
        "original": "[271|14-271|15]\nvipākanaiyamyenāvasthānāt /",
        "root": false
      },
      {
        "original": "[271|15]\nkasyacit kṣetravaśenaiva /",
        "root": false
      },
      {
        "original": "[271|15-271|16]\ntatraiva kṣetre punaradhiṣṭhānavaśāt guru saṃpadyate nānyathā /",
        "root": false
      },
      {
        "original": "[271|16]\nyathā mātāitroḥ prāṇātipātāt na tvevamadattādānādikāt /",
        "root": false
      },
      {
        "original": "[271|16-271|17]\nevamanyadapi yojyam /",
        "root": false
      },
      {
        "original": "[271|17-271|18]\nyasya tu sarvāṇyadhimātrāṇi bhavanti tasyātyarthamadhimātraṃ guru karma veditavyam /",
        "root": false
      },
      {
        "original": "[271|18]\nyasya mṛdūni tasyātyarthaṃ mṛdu veditavyam //",
        "root": false
      },
      {
        "original": "[271|19]\nkṛtaṃ copacitaṃ ca karmocyate /\nkathaṃ karmopacitaṃ bhavati /\npañcabhiḥ karaṇaiḥ /",
        "root": false
      },
      {
        "original": "[271|20-271|21]\nsaṃcetanasamāptibhyāṃ niṣkaukṛtya vipakṣataḥ /\nparivārādvipākācca karmopacitamucyate // VAkK_4.120 //",
        "root": true
      },
      {
        "original": "[271|22]\nkathaṃ saṃcenataḥ /\nsaṃcintya kṛtaṃ bhavati nābuddhipūrvaṃ na sahasā kṛtam /",
        "root": false
      },
      {
        "original": "[271|22-271|23]\nkathaṃ samāpattitaḥ /",
        "root": false
      },
      {
        "original": "[271|23]\nkaścidekena duścaritenāpāyānyātikaścidyāvattribhiḥ /",
        "root": false
      },
      {
        "original": "[271|23-271|24]\nkaścidekena karmapathena kaścidyāvaddaśabhiḥ /",
        "root": false
      },
      {
        "original": "[271|24-271|25]\ntatra yo yāvatā gacchati tasminnasamāpte kṛtaṃ tatkarma nopacitam samāpte tūpacitam /",
        "root": false
      },
      {
        "original": "[271|25]\nkathaṃ niṣkaukṛtyavipakṣataḥ /",
        "root": false
      },
      {
        "original": "[271|25-272|01]\nnirvipratisāraṃ ca tat karma bhavati niṣpratipakṣaṃ ca /",
        "root": false
      },
      {
        "original": "[272|01]\nkathaṃ parivārataḥ /",
        "root": false
      },
      {
        "original": "[272|01-272|02]\nakuśalaṃ cākuśalaparivāraṃ ca bhavati /",
        "root": false
      },
      {
        "original": "[272|02]\nkathaṃ vipākataḥ /\nvipākadāna niyataṃ bhavati /",
        "root": false
      },
      {
        "original": "[272|03]\nevaṃ kuśalamapi yojyam /\nato 'nyathā karma kṛtaṃ bhavati nopacitam /",
        "root": false
      },
      {
        "original": "[272|04]\ncaitye sarāgasyātmārthaṃ dānamityuktam /",
        "root": false
      },
      {
        "original": "[272|04-272|05]\ntatrāsatyupabhoktari kathaṃ puṇyaṃ bhavati /",
        "root": false
      },
      {
        "original": "[272|05-272|06]\ndvividhaṃ hi puṇyaṃ tyāgānvayaṃ tyāgādeva yadupapadyate paribhogānvayaṃ ca deyadharmaparibhogādyadutpadyate /",
        "root": false
      },
      {
        "original": "[272|07]\ncaitye tyāgānvayaṃ puṇyaṃ",
        "root": true
      },
      {
        "original": "[272|08]\nparibhogānvyaṃ puṇyaṃ nāsti /\nkathaṃ tatrāpratigṛhṇati kasmiṃścit puṇyam /",
        "root": false
      },
      {
        "original": "[272|08-272|09]\nkiṃ punaḥ kāraṇaṃ sati pratigrahītari bhavitavyaṃ nāsatīti /",
        "root": false
      },
      {
        "original": "[272|09]\nkasyacidapyanugrahābhāvāt /\nidamakāraṇam /",
        "root": false
      },
      {
        "original": "[272|10]\nyadi hi puṇyaṃ parānugrahādeva syāt maitryādyapramāṇasamyagdṛṣṭibhāvanāyāṃ na syāt /",
        "root": false
      },
      {
        "original": "[272|11]\ntasmādeṣṭavyaṃ caityai 'pi puṇyam /",
        "root": false
      },
      {
        "original": "[272|12]\nmaitryādivadagṛhṇati /",
        "root": true
      },
      {
        "original": "[272|13-272|14]\nyathā maitryādiṣvantareṇāpi pratigrāhakaṃ parānugrahaṃ vā puṇyaṃ bhavati svacittaprabhavaṃ tathābhyatīte 'pi guṇavati tadbhaktikṛtaṃ svacittāt puṇyaṃ bhavati /",
        "root": false
      },
      {
        "original": "[272|14-272|15]\ndānamānakriyā tarhi vyarthā prāpnoti /",
        "root": false
      },
      {
        "original": "[272|15]\nna /\ntatkarmasamutthāpikāyā bhakteḥ prakṛṣṭataratvāt /",
        "root": false
      },
      {
        "original": "[272|15-272|16]\nyathā hi śatruvadhābhiprāyasya tatsamutthāpitaṃ kāyavākkarma /",
        "root": false
      },
      {
        "original": "[272|16-272|17]\nśatrusaṃjñayā tasminmṛte 'pi kurvato bahutaramapuṇyaṃ jāyate /",
        "root": false
      },
      {
        "original": "[272|17]\nnābhiprāyamātreṇa /",
        "root": false
      },
      {
        "original": "[272|17-272|18]\ntathābhyatīte śāstari tadbhaktisamutthāṃ dānamānakriyāṃ kurvato bahutaraṃ puṇyaṃ jāyate /",
        "root": false
      },
      {
        "original": "[272|19]\nna bhaktimātreṇa /",
        "root": false
      },
      {
        "original": "[272|19-272|20]\nyadi svakṣetre dānakriyāvījamiṣṭaphalaṃ bhavati tatkṣetre tarhyaniṣṭaphalaṃ bhaviṣyati /",
        "root": false
      },
      {
        "original": "[272|21]\nkukṣetre 'pīṣṭaphalatā phalabījāviparyayāt // VAkK_4.121 //",
        "root": true
      },
      {
        "original": "[272|22-272|23]\nkukṣetre 'pi phalasya bījādaviparyayo dṛṣṭo mṛdvīkābījānmṛdvīkāphalamevotpadyate madhuraṃ nimbavījānnimbameva tiktam /",
        "root": false
      },
      {
        "original": "[272|23-272|24]\nevaṃ kukṣetre 'pi parahitādhyāśayapravṛttasya dānabījasyeṣṭameva phalaṃ nirvartate nāniṣṭam /",
        "root": false
      },
      {
        "original": "[272|24-273|01]\nkṣetradoṣāttu tadvījamalpaphalaṃ vā bhavatyaphalaṃ vā /",
        "root": false
      },
      {
        "original": "[273|01]\ngataṃ dānamayapuṇyakriyāvastu saprasaṅgam //",
        "root": false
      },
      {
        "original": "[273|02]\nśīlamayaṃ vaktavyam /\ntaducyate",
        "root": false
      },
      {
        "original": "[273|03]\ndauḥśītlamaśubhaṃ rūpaṃ śīlaṃ tadviratiḥ",
        "root": true
      },
      {
        "original": "[273|04]\nakuśalaṃ hi rūpaṃ dauḥśīlyamucyate /\ntasmādviratiḥ śīlam /\nsā punarviratiḥ",
        "root": false
      },
      {
        "original": "[273|05]\ndvidhā /",
        "root": true
      },
      {
        "original": "[273|06]\nyayā ca viramyate vijñaptyā yacca tadviramaṇam avijñaptiḥ /",
        "root": false
      },
      {
        "original": "[273|06-273|07]\nna ca kevalaṃ dauḥśīlyādviratiḥ śīlam /",
        "root": false
      },
      {
        "original": "[273|07]\nkiṃ tarhi /",
        "root": false
      },
      {
        "original": "[273|08]\npratikṣiptācca buddhena",
        "root": true
      },
      {
        "original": "[273|09-273|10]\nyadapi na prakṛtyā dauḥśīlayaṃ bhagavatā ca buddhena pratikṣiptamakālabhojanādikaṃ tasmādapi dvidhā viratiḥ śīlam /",
        "root": false
      },
      {
        "original": "[273|10]\nsamāttaśikṣasya tu tadadhyācārāddauḥśīlyaṃ jāyate //",
        "root": false
      },
      {
        "original": "[273|10-273|11]\nuktaṃ tamāsena śīlam //",
        "root": false
      },
      {
        "original": "[273|12]\nviśuddhaṃ tu caturguṇam // VAkK_4.122 //",
        "root": true
      },
      {
        "original": "[273|13]\ntattu śīlaṃ caturguṇaṃ bhavati /\nviparyayādaviśuddham /\natha kathaṃ caturguṇamityāha",
        "root": false
      },
      {
        "original": "[273|14]\ndauḥśīlyataddhetvahataṃ tadvipakṣaśamāśritam /",
        "root": true
      },
      {
        "original": "[273|15]\ndauḥśītyena tāvadanupahataṃ bhavati yathoktena dauḥśīlyena /\nhetunā 'pyanupahataṃ bhavati /",
        "root": false
      },
      {
        "original": "[273|16]\nlobhādibhiḥ kleśopakleśaiḥ dauḥśīlyavipakṣāśritaṃ ca bhavati /",
        "root": false
      },
      {
        "original": "[273|16-273|17]\nsmṛtyupasthānasaṃniśritatvāt samāśritaṃ ca bhavati /",
        "root": false
      },
      {
        "original": "[273|17]\nnopapattiviśeṣāśritam /",
        "root": false
      },
      {
        "original": "[273|17-273|18]\nnirvāṇapariṇāmitavāt /",
        "root": false
      },
      {
        "original": "[273|18]\npañcabhiḥ kāraṇaiḥ ityapare /",
        "root": false
      },
      {
        "original": "[273|18-273|19]\nmaulaiḥ karmapathairviśuddhaṃ bhavati sāmantakairviśuddhaṃ vitarkairanupahataṃ smṛtyā 'nuparigahītaṃ nirvāṇapariṇāmitaṃ ceti /",
        "root": false
      },
      {
        "original": "[273|19-273|20]\ncaturvidhaṃ śīlamityapare /",
        "root": false
      },
      {
        "original": "[273|20]\nbhayaśīlaṃ yadā jīvikāślokadaṇḍadurgatibhayāt pālyate /",
        "root": false
      },
      {
        "original": "[273|20-273|21]\nāśāstiśīlaṃ yadbhavabhogasatkāratṛṣṇākṛtam /",
        "root": false
      },
      {
        "original": "[273|21-273|22]\nbodhyaṅgānulomaṃ śīlaṃ yanmokṣārthaṃ samyagdṛṣṭikāṇām /",
        "root": false
      },
      {
        "original": "[273|22]\npariśuddhaṃ śīlamanāsravaśīlaṃ nirmalatvāditi //",
        "root": false
      },
      {
        "original": "gataṃ śīlam //",
        "root": false
      },
      {
        "original": "[273|23]\nsamāhitaṃ tu kuśalaṃ bhāvanā",
        "root": true
      },
      {
        "original": "[273|24]\nkimidaṃ samāhitaṃ nāma /\nsamādhisvabhāvaṃ sahabhū yat /\nkimarthametat bhāvanetyucyate /",
        "root": false
      },
      {
        "original": "[274|01]\ncittavāsanāt // VAkK_4.123 //",
        "root": true
      },
      {
        "original": "[274|02]\ntaddhi samāhitaṃ kuśalamatyarthaṃ cittaṃ vāsayati /\nguṇaistanmayīkaraṇātsaṃtateḥ /",
        "root": false
      },
      {
        "original": "[274|02-274|03]\npuṣpaistilabhāvanāvat /",
        "root": false
      },
      {
        "original": "[274|03]\ndānaṃ tāvanmahābhogatāyai saṃvartata ityuktam /",
        "root": false
      },
      {
        "original": "[274|03-274|04]\natha śīlaṃ bhāvanā ca",
        "root": false
      },
      {
        "original": "[274|05]\nsvargāya śīlaṃ prādhānyāt visaṃyogāya bhāvanā /",
        "root": true
      },
      {
        "original": "[274|06]\ndānamapi svargāya śīlaṃ prādhānyāt /\nśīlamapi visaṃyogāya /\nbhāvanā tu prādhānyāt /",
        "root": false
      },
      {
        "original": "[274|07]\nsutra uktaṃ \"catvāraḥ pudgalā brāhmaṇyaṃ puṇyaṃ prasavantī\"ti /",
        "root": false
      },
      {
        "original": "[274|07-274|08]\nkatamat tad brāhmapuṇyam /",
        "root": false
      },
      {
        "original": "[274|08]\nyattallakṣaṇavipākasya karmaṇaḥ parimāṇajñāpanāyoktam iti vaibhāṣikāḥ /",
        "root": false
      },
      {
        "original": "[274|09]\npūrvācāryās tu vyācakṣate /",
        "root": false
      },
      {
        "original": "[274|10]\ncaturṇāṃ brāhmapuṇyatvaṃ kalpaṃ svargeṣu modanāt // VAkK_4.124 //",
        "root": true
      },
      {
        "original": "[274|11]\nyāvatā puṇyena kalpaṃ svargeṣu modate idaṃ brāhmaṃ puṇyam /",
        "root": false
      },
      {
        "original": "[274|11-274|12]\nbrahmapurohitānāṃ kalpāyuṣkatvāt /",
        "root": false
      },
      {
        "original": "[274|12]\nnikāyāntare gāthāṃ paṭhanti",
        "root": false
      },
      {
        "original": "[274|13]\n\"brāhmaṃ puṇyaṃ prasavati kalpaṃ svargeṣu modata\" iti /",
        "root": false
      },
      {
        "original": "[274|14]\nāmiṣadānamuktam /\ndharmadānaṃ vaktavyam /\ntadidamucyate /",
        "root": false
      },
      {
        "original": "[274|15]\ndharmadānaṃ yathābhūta sūtrādyakliṣṭadeśanā /",
        "root": true
      },
      {
        "original": "[274|16]\nsūtrādīnāṃ yathābhūtamakliṣṭadeśanā dharmadānam /",
        "root": false
      },
      {
        "original": "[274|16-274|17]\nato mahatīṃ ta ātmanaḥ puṇyajyāniṃ kurvanti ye viparītadharmaṃ deśayanti /",
        "root": false
      },
      {
        "original": "[274|17-274|18]\nkliṣṭacittā vā lābhasatkāra yaśāṃsi vāñchantaḥ /",
        "root": false
      },
      {
        "original": "[274|18]\nuktaṃ puṇyakriyāvastubhedena trividhaṃ kuśalaṃ punaḥ",
        "root": false
      },
      {
        "original": "[274|19]\npuṇyanirvāṇanirvedhabhāgīyaṃ kuśalaṃ tridhā // VAkK_4.125 //",
        "root": true
      },
      {
        "original": "[274|20-274|21]\npuṇyabhāgīyaṃ yadiṣṭavipākaṃ mokṣabhāgīyaṃ yasminnutpanne niyataṃ parinirvāṇadharmā bhavati /",
        "root": false
      },
      {
        "original": "[274|21-274|23]\nyasya saṃsārādīnavanairātmyanirvāṇaguṇadyotikāṃ kathāṃ śrutvā romaharṣāśrūpātau bhavatastasyāsti mokṣabhāgīyaṃ kuśalamūlamityavaseyaṃ pravṛṣīvāṅkuraprarohāt khalavileṣu bījāstitvam /",
        "root": false
      },
      {
        "original": "[274|23-274|24]\nnirvedhabhāgīyamuṣmādi caturvidhaṃ paścādvyākhyāsyāmaḥ /",
        "root": false
      },
      {
        "original": "[275|01]\nyadidaṃ loka ucyate lipimudrāgaṇanā kāvyaṃ saṃkhyeti ka eṣāṃ svabhāvaḥ /",
        "root": false
      },
      {
        "original": "[275|02-275|03]\nyogapravartitaṃ karma sasamutthāpakaṃ tridhā /\nlipimudre sagaṇanaṃ kāvyaṃ saṃkhyā yathākramam // VAkK_4.126 //",
        "root": true
      },
      {
        "original": "[275|04]\nyogapravartitamiti upāyaviśeṣapravartitam /\ntridhā karmeti kāyavāṅmanaskarma /",
        "root": false
      },
      {
        "original": "[275|04-275|05]\ntatra lipimudre tāvadyogapravartitaṃ kāyakarma samutthāpanam /",
        "root": false
      },
      {
        "original": "[275|05]\ngaṇanā kāvyaṃ ca vākkarma /",
        "root": false
      },
      {
        "original": "[275|06]\nityetāni pañcaskandhasvabhāvāni /\nsaṃkhyā manaskarma /\nyanmanasā saṃkalanaṃ dharmāṇām /",
        "root": false
      },
      {
        "original": "[275|07]\ndharmāṇāmidānīṃ kecit paryāyā ucyante /",
        "root": false
      },
      {
        "original": "[275|08]\nsāvadyā nivṛtā hīnāḥ kliṣṭā dharmāḥ",
        "root": true
      },
      {
        "original": "[275|09]\nkliṣṭānāṃ dharmāṇāṃ sāvadyā nivṛtā hīnā iti paryāyāḥ /",
        "root": false
      },
      {
        "original": "[275|10]\nśubhāmalāḥ /",
        "root": true
      },
      {
        "original": "[275|11]\npraṇītāḥ",
        "root": true
      },
      {
        "original": "[275|12]\nkuśalānāsravāṇāṃ praṇītā iti paryāyaḥ /",
        "root": false
      },
      {
        "original": "[275|12-275|13]\nhīnapraṇītebhyo 'nye madhyā iti siddhaṃ bhavati /",
        "root": false
      },
      {
        "original": "[275|14]\nsaṃskṛtaśubhāḥ sevyāḥ",
        "root": true
      },
      {
        "original": "[275|15]\nkusalasaṃskṛtānāṃ sevitavyā iti paryāyaḥ /\nśeṣā asevitavyā iti siddhaṃ bhavati /",
        "root": false
      },
      {
        "original": "[275|16]\nkasmādasaṃskṛtaṃ na sevyam /\nanabhyasanīyatvādaphalatvācca /\nphalarthaṃ hi sevā bhavati /",
        "root": false
      },
      {
        "original": "[275|17]\nsottarā anye sarvadharmāḥ /",
        "root": false
      },
      {
        "original": "[275|18]\nmokṣastvanuttaraḥ // VAkK_4.127 //",
        "root": true
      },
      {
        "original": "[275|19]\nnahi nirvāṇādviśiṣṭataramasti /\ntacca sarvebhyo viśiṣṭaṃ kuśalanityatvāt /",
        "root": false
      },
      {
        "original": "=====================================================================",
        "root": false
      },
      {
        "original": "[275|20-275|21]\nabhidharmakośabhāṣye karmanirddeśo nāma caturthaṃ kośasthānamiti //",
        "root": false
      }
    ]
  }
]
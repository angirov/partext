[
  {
    "sectionTitle": "pañcamaṃ kośasthānam",
    "sentences": [
      {
        "original": "=====================================================================",
        "root": false
      },
      {
        "original": "oṃ namo buddhāya",
        "root": false
      },
      {
        "original": "=====================================================================",
        "root": false
      },
      {
        "original": "[277|03]\n\"karmajaṃ lokavaicitrya\" mityuktam /",
        "root": false
      },
      {
        "original": "[277|03-277|04]\ntāni karmāṇyanuśayavaśādupacayaṃ gacchanti antareṇa cānuśayān bhavābhinirvarttane na samarthāni bhavanti /",
        "root": false
      },
      {
        "original": "[277|04]\nato veditavyāḥ",
        "root": false
      },
      {
        "original": "[277|05]\nmūlaṃ bhavasyānuśayāḥ",
        "root": true
      },
      {
        "original": "[277|06]\nkleśo hi pravartamāno daśa kṛtyāni karoti /",
        "root": false
      },
      {
        "original": "[277|06-277|09]\nmūlaṃ ca dṛḍhīkaroti saṃtatimavasthāpayati kṣetramāpādayati niḥṣyandaṃ nirvartayati karmabhavamabhinirharati svasaṃbhāraṃ arigṛhṇāti ālambane saṃmohayati vijñānasroto namayati kuśalapakṣādvyutkrāmati pandhanārthaṃ ca spharati dhātvanatikramayogeneti /",
        "root": false
      },
      {
        "original": "[277|10]\nkati ceme 'nuśayāḥ /\nsamāsena ṣaṭ /\nkatame",
        "root": false
      },
      {
        "original": "[277|11]\nṣaḍrāgaḥ pratighastathā /",
        "root": true
      },
      {
        "original": "[277|12]\nmāno 'vidyā ca dṛṣṭiśca vicikitsā ca",
        "root": true
      },
      {
        "original": "[277|13]\nathāgrahaṇaṃ rāgavaśenānyeṣāmālambanānuśāyitajñāpanārtham /",
        "root": false
      },
      {
        "original": "[277|13-277|14]\netacca paścāt pravedayiṣyāmaḥ /",
        "root": false
      },
      {
        "original": "[277|15]\nte punaḥ // VAkK_5.1 //",
        "root": true
      },
      {
        "original": "[277|16]\nṣaḍrāgabhedātsaptoktāḥ",
        "root": true
      },
      {
        "original": "[277|17]\nta ete ṣaḍnuśayāḥ sūtre rāgasya dvidhā bhedaṃ kṛtvā saptoktāḥ /",
        "root": false
      },
      {
        "original": "[277|17-277|19]\nkāmarāgānuśayaḥ pratighānuśayo bhavarāgānuśayo mānānuśyaḥ avidyānuśayo dṛṣṭyanuśayo vicikitsānuśaya iti /",
        "root": false
      },
      {
        "original": "[277|19-278|01]\nkathamidaṃ jñātavyaṃ kāmarāga evānuśayaḥ kāmarāgānuśayaḥ āhosvit kāmarāgasyānuśayaḥ kāmarāganuśayaḥ /",
        "root": false
      },
      {
        "original": "[278|01]\nkiṃ cātaḥ /",
        "root": false
      },
      {
        "original": "[278|01-278|02]\nkāmarāga evānuśayaścet sūtravirodhaḥ /",
        "root": false
      },
      {
        "original": "[278|02]\n\"ihaikatyo na kāmarāgaparyavasthitena cetasā bahulaṃ viharati /",
        "root": false
      },
      {
        "original": "[278|02-278|03]\nutpannasya kāmarāgaparyavasthānasyottari niḥsaraṇaṃ yathābhūtaṃ prajānāti /",
        "root": false
      },
      {
        "original": "[278|03-278|04]\ntasya tatkāmarāgaparyavasthānaṃ sthāmaśaḥ samyaktvasamavahataṃ sānuśayaṃ prahīyata\"iti /",
        "root": false
      },
      {
        "original": "[278|04-278|06]\nkāmarāgasyānuśayaścedviprayuktānuśayaprasaṅgādabhidharmavirodhaḥ \"kāmarāgānuśayastribhirindriyaiḥ saṃprayukta\" iti /",
        "root": false
      },
      {
        "original": "[278|06]\nkāmarāga evānuśya iti vaibhāṣikāḥ /",
        "root": false
      },
      {
        "original": "[278|06-278|07]\nevaṃ yāvadvicikitsaivānuśaya iti /",
        "root": false
      },
      {
        "original": "[278|07]\nnanu coktamevaṃ sūtravirodha iti /\nnāsti virodhaḥ /\nsānuśayaṃ sānubandhamityarthaḥ /",
        "root": false
      },
      {
        "original": "[278|08]\naupacāriko vā sūtre 'nuśayaśabdaḥ prāptau /\nyathā duḥkho 'gniriti /",
        "root": false
      },
      {
        "original": "[278|08-278|09]\nlākṣaṇikastvabhidharme kleśa evānuśayaśabdaḥ /",
        "root": false
      },
      {
        "original": "[278|09]\ntasmātsaṃyuktā evānuśayāḥ /\nkathamidaṃ gamyate /",
        "root": false
      },
      {
        "original": "[278|10]\nanuśayānāṃ",
        "root": false
      },
      {
        "original": "[278|11]\n\"cittakleśakaratvādāvaraṇatvācchubhairviruddhatvāt\" /",
        "root": false
      },
      {
        "original": "[278|12-278|13]\nyasmādanuśayaiḥ kliṣṭaṃ cittaṃ bhavatyapūrvaṃ kuśalaṃ notpadyate utpannācca parihīyate tasmānna viprayuktāḥ /",
        "root": false
      },
      {
        "original": "[278|13]\natha viprayuktairapyevaṃ syāt /",
        "root": false
      },
      {
        "original": "[278|13-278|14]\nkuśalaṃ na kadācidupalabhyeta /",
        "root": false
      },
      {
        "original": "[278|14]\nteṣāṃ nityaṃ saṃnihitatvāt /\nupalabhyate ca /\nataḥ",
        "root": false
      },
      {
        "original": "[278|15-278|16]\n\"kuśalasya copalambhādaviprayuktāḥ atha ihānuśayāḥ\" iti /",
        "root": false
      },
      {
        "original": "[278|17-278|18]\ntadidamajñāpakaṃ yasmādyo viprayuktamanuśayamicchati sa etatsarvamanuśayakṛtaṃ necchati /",
        "root": false
      },
      {
        "original": "[278|18]\nkleśakṛtamevecchati /\nevaṃ tu sādhu yathā sautrāntikānām /",
        "root": false
      },
      {
        "original": "[278|19]\nkathaṃ ca sautrāntikānām /\nkāmarāgasyānuśayaḥ kāmarāgānuśaya iti /",
        "root": false
      },
      {
        "original": "[278|19-278|20]\nna cānuśayaḥ saṃprayukto na viprayuktastasyādravyāntaratvāt /",
        "root": false
      },
      {
        "original": "[278|20]\nprasupto hi kleśo 'nuśaya ucyate /",
        "root": false
      },
      {
        "original": "[278|21]\nprabuddhaḥ paryavasthānam /\nkā ca tasya prasuptiḥ /\nasaṃmukhībhūtasya bījabhāvānubandhaḥ /",
        "root": false
      },
      {
        "original": "[278|22]\nkaḥ prabodhaḥ /\nsaṃmukhībhāvaḥ /\nko 'yaṃ vījabhāvo nāma /",
        "root": false
      },
      {
        "original": "[278|22-278|23]\nātmabhāvasya kleśajā kleśotpādanaśaktiḥ /",
        "root": false
      },
      {
        "original": "[278|23-278|24]\nyathānubhavajñānajā smṛtyutpādanaśaktiryathā cāṅkurādīnāṃ śāliphalajā śāliphalotpādanaśaktiriti /",
        "root": false
      },
      {
        "original": "[278|24-279|01]\nyastu kleśānāṃ bījārthamarthāntaraṃ vīprayuktamanuśayaṃ kalpayati tena smṛtibījamapyarthāntaraṃ kalpayitavyaṃ jāyate /",
        "root": false
      },
      {
        "original": "[279|01-279|03]\nyattarhi sūtre kleśa evānuśaya uktaḥ ṣaṭṣaṭke \"so 'sya bhavati sukhāyāṃ vedanāyāṃ rāgānuśaya\" iti /",
        "root": false
      },
      {
        "original": "[279|03]\nbhavatīti vacanānnāsau tadaivānuśayaḥ /\nkadā tarhi bhavati /",
        "root": false
      },
      {
        "original": "[279|03-279|04]\nyadā prasupto bhavati /",
        "root": false
      },
      {
        "original": "[279|04]\nhetau vā tadupacāra eṣa draṣṭavyaḥ /\ntiṣṭhatu prasaṅgaḥ /\nśāstraṃ pravarttatām /",
        "root": false
      },
      {
        "original": "[279|05]\nya eṣa sūtre rāgasya bhedaḥ kṛtaḥ kāmarāgo bhavarāga iti /",
        "root": false
      },
      {
        "original": "[279|06]\nko 'yaṃ bhavarāgaḥ /",
        "root": false
      },
      {
        "original": "[279|07]\nbhavarāgo dvidhātujaḥ /",
        "root": true
      },
      {
        "original": "[279|08]\nrūpārūpyadhātujo rāgo bhavarāgaḥ kṛṭaḥ /\nkiṃ kāraṇamevaṃ kṛtaḥ /",
        "root": false
      },
      {
        "original": "[279|09]\nantarmukhatvāttanmokṣasaṃjñāvyāvṛttaye kṛtaḥ // VAkK_5.2 //",
        "root": true
      },
      {
        "original": "[279|10]\nsamāpattirāgo hi teṣāṃ prāyeṇa /\nsa cāntarmukhapravṛttastasmāt bhavarāgaḥ /",
        "root": false
      },
      {
        "original": "[279|11]\nuktastayoḥ kila dhātvormokṣasaṃjñāvyāvyavarttanārthamekeṣāmiti /",
        "root": false
      },
      {
        "original": "[279|11-279|12]\nātmabhāva eva tu bhavaḥ /",
        "root": false
      },
      {
        "original": "[279|12-279|13]\nte ca sattvāḥ samāpattiṃ sāśrayā māsvādayanta ātmabhāvamevāsvādayanti kāmavītarāgatvāt /",
        "root": false
      },
      {
        "original": "[279|13]\nataḥ sa rāgo bhavarāga ityuktaḥ /",
        "root": false
      },
      {
        "original": "[279|13-279|14]\npunarete ṣaḍanuśayā abhidharme daśa kriyante /",
        "root": false
      },
      {
        "original": "[279|14]\nkathaṃ kṛtvā /",
        "root": false
      },
      {
        "original": "[279|15-279|16]\ndṛṣṭayaḥ pañca satkāyamithyāntagrāhadṛṣṭayaḥ /\ndṛṣṭiśīlavṛtaparāmarśāviti punardaśa // VAkK_5.3 //",
        "root": true
      },
      {
        "original": "[279|17]\nṣaṇṇāmanuśayānāṃ dṛṣṭiṃ pañcadhā kṛtvā daśa bhavanti /",
        "root": false
      },
      {
        "original": "[279|17-279|18]\npañca dṛṣṭisvabhāvāḥ satkāyadṛṣṭirantagrahadṛṣṭirmithyādṛṣṭirdṛṣṭiparāmarśaḥ śīlavṛtaparāmarśaśca /",
        "root": false
      },
      {
        "original": "[278|18-278|19]\nyathā dṛṣṭisvabhāvāḥ rāgahpratidhho māno 'vidyā vicikitsā /",
        "root": false
      },
      {
        "original": "[279|19-279|20]\nete punarete daśānuśayā abhidharme 'ṣṭānavatiḥ kriyante /",
        "root": false
      },
      {
        "original": "[279|20-279|21]\nkāmāvacarāḥ ṣaṭtriṃśad rūpāvacarā ekatriṃśat ārūpyāvacarā ekatriṃśat /",
        "root": false
      },
      {
        "original": "[279|21]\nkathaṃ kṛtvā /",
        "root": false
      },
      {
        "original": "[279|21-279|22]\nsamāsato hyete 'nuśayāstraidhātukā darśanaprahātavyā bhāvanāprahātavyāśca /",
        "root": false
      },
      {
        "original": "[279|22-279|23]\ntatra tāvat kāmāvacarā darśanaprahātavyā dvātriṃśat /",
        "root": false
      },
      {
        "original": "[279|23]\nkatame ta ityāha",
        "root": false
      },
      {
        "original": "[280|01-280|02]\ndaśaite saptasaptāṣṭau tridvidṛṣṭivivarjitāḥ /\nyathākramaṃ prahīyante kāme duḥkhādidarśanaiḥ // VAkK_5.4 //",
        "root": true
      },
      {
        "original": "[280|03]\nya ete daśānuśayā uktā ete kāmadhātau daśāpi duḥkhadarśanaheyāḥ santi /",
        "root": false
      },
      {
        "original": "[280|04]\nebhya eva sapta samudayadarśanapraheyāḥ /",
        "root": false
      },
      {
        "original": "[280|04-280|05]\nsapta nirodhadarśanaheyāḥ satkāyadṛṣṭimantagrāhadṛṣṭiṃ śīlavrataparāmarśaṃ ca varjayitvā /",
        "root": false
      },
      {
        "original": "[280|05]\naṣṭau mārgadarśanaheyāḥ /",
        "root": false
      },
      {
        "original": "[280|05-280|06]\nsatkāyadṛṣṭimantagrāhadṛṣṭiṃ ca varjayitvā /",
        "root": false
      },
      {
        "original": "[280|06]\nityete kāmāvacarā dvātriṃśadanuśayā darśanaprahātavyāḥ /",
        "root": false
      },
      {
        "original": "[280|07]\nsatyānāṃ darśanamātreṇa prahāṇāt /",
        "root": false
      },
      {
        "original": "[280|08]\ncatvāro bhāvanāheyāḥ",
        "root": true
      },
      {
        "original": "[280|09]\ntadyathā rāgaḥ pratigho māno 'vidyā ca /",
        "root": false
      },
      {
        "original": "[280|09-280|10]\ndṛṣṭasatyasya paścāt mārgābhyāsena prahāṇāt /",
        "root": false
      },
      {
        "original": "[280|10]\ntadevaṃ satkāyadṛṣṭirekaprakārā bhavati duḥkhadarśanaheyā /",
        "root": false
      },
      {
        "original": "[280|10-280|11]\nevamantagrāhadṛṣṭiḥ mithyādṛṣṭiścatuṣprakārā bhavati /",
        "root": false
      },
      {
        "original": "[280|11]\nduḥkhasamudayanirodhamārgadarśanaheyā /",
        "root": false
      },
      {
        "original": "[280|11-280|12]\nevaṃ dṛṣṭiparāmarśo vicikitsā ca /",
        "root": false
      },
      {
        "original": "[280|12]\nśīlavrataparāmaṛśo dviprakāraḥ duḥkhamārgadarśanaheyaḥ /",
        "root": false
      },
      {
        "original": "[280|13-280|14]\nrāgapratighamānāvidyāḥ pañcaprakārāścatuḥsatyadarśanaheyā bhāvanāheyāśca /",
        "root": false
      },
      {
        "original": "[280|14]\nkīdṛśā ete duḥkhadarśanaheyāḥ kīdṛśā yāvad bhāvanāheyāḥ /",
        "root": false
      },
      {
        "original": "[280|14-280|15]\nye yaddarśanaheyālambanāste taddarśanaheyā avaśiṣṭā bhāvanāheyāḥ /",
        "root": false
      },
      {
        "original": "[280|15-280|17]\ntā eva dvādaśa dṛṣṭayo bhavanti catasro vicikitsāḥ pañca rāgāḥ pañca pratighāḥ pañca mānāṃ pañcāvidyā ityete kāmāvacarāḥ ṣaṭtriṃśadanuśayā bhavanti /",
        "root": false
      },
      {
        "original": "[280|18]\nta evāpratighāḥ punaḥ /",
        "root": true
      },
      {
        "original": "[280|19]\nrūpadhātau",
        "root": true
      },
      {
        "original": "[280|20]\npañcaprakāraṃ pratighamapahāya ta eva rūpāvacarā ekatriṃśadanuśayā bhavanti /",
        "root": false
      },
      {
        "original": "[280|21]\nyathā rūpadhātau",
        "root": false
      },
      {
        "original": "[280|22]\ntathārūpye",
        "root": true
      },
      {
        "original": "[280|23]\nekatriṃśadanuśayā bhavanti /",
        "root": false
      },
      {
        "original": "[280|24]\nityaṣṭānavatirmatāḥ // VAkK_5.5 //",
        "root": true
      },
      {
        "original": "[280|24-280|25]\nta evamete ṣaḍanuśayā ākāraprakāradhātubhedairaṣṭānavatirmatāḥ āmidhārmikāṇām /",
        "root": false
      },
      {
        "original": "[281|01]\nya ime darśanaprahātavyānuśayā uktāḥ kimete niyataṃ darśanenaiva prahīyante /",
        "root": false
      },
      {
        "original": "[281|02]\nnetyāha /\nkiṃ tarhi /",
        "root": false
      },
      {
        "original": "[281|03]\nbhavāgrajāḥ kṣāntivadhyā dṛggheyā eva",
        "root": true
      },
      {
        "original": "[281|04]\nye bhavāgrabhūmijā anvayajñānakṣāntiheyā anuśayāste darśanaheyā eva na bhāvanāheyāḥ /",
        "root": false
      },
      {
        "original": "[281|05]\nśeṣajāḥ /",
        "root": true
      },
      {
        "original": "[281|06]\ndṛgbhāvanābhyām",
        "root": true
      },
      {
        "original": "[281|07]\nkṣāntivadhyā iti vartate /",
        "root": false
      },
      {
        "original": "[p28|107-28108]\nśeṣāsu bhūmiṣu yathāyogaṃ dharmānvayajñānakṣāntiheyā anuśayā āryāṇāṃ darśanaheyāḥ pṛthagjanānāṃ bhāvanāheyāḥ /",
        "root": false
      },
      {
        "original": "[281|09]\nakṣāntivadhyā bhāvanayaiva tu // VAkK_5.6 //",
        "root": true
      },
      {
        "original": "[281|10]\nsarvāsu bhūmiṣu ye 'nuśayā jñānavadhyāste ubhayeṣāṃ nityaṃ bhāvanāheyāḥ /",
        "root": false
      },
      {
        "original": "[281|10-281|11]\nnaiva hi bāhyakānāṃ darśanaprahātavyāḥ prahīyanta ityapare /",
        "root": false
      },
      {
        "original": "[281|12-281|14]\ntathāhi mahākarmavibhāgasūtre pūrvāntakalpakānāṃ ca śāśvatavādināmekatyaśāśvatikānām ahetusamutpattikānāṃ ca vītarāgāṇāṃ ca kāmadhātvālambanānāṃ dṛṣṭīnāṃ samudācāra uktaḥ /",
        "root": false
      },
      {
        "original": "[281|13-281|14]\nna ca rūpāvacarāṇāṃ kleśānāṃ kāmadhāturālambanaṃ vītarāgatvāt /",
        "root": false
      },
      {
        "original": "[281|14-281|15]\ntasmāt kāmapratisaṃyuktā eva tā aprahīṇā iti /",
        "root": false
      },
      {
        "original": "[281|15-281|16]\ndṛṣṭyutpādasamakālaṃ te parihīṇā devadatta iveti vaibhāṣikāḥ /",
        "root": false
      },
      {
        "original": "[281|17]\ndṛṣṭayaḥ paṇca nāmato nirdiṣṭā na tu svabhāvatastat kastāsāṃ svabhāvaḥ /",
        "root": false
      },
      {
        "original": "[281|18-281|19]\nātmātmīyadruvocchedanāstihīnā gradṛṣṭayaḥ /\nahetvamārge taddṛṣṭiretāstāḥ pañca dṛṣṭayaḥ // VAkK_5.7 //",
        "root": true
      },
      {
        "original": "[281|20]\nātmadṛṣṭirātmīyadṛṣṭirvā satkāyadṛṣṭiḥ /\nsīdatīti sat /",
        "root": false
      },
      {
        "original": "[281|20-281|21]\ncayaḥ kāyaḥ saṃghātaḥ skandha ityarthaḥ /",
        "root": false
      },
      {
        "original": "[281|21]\nsaccāyaṃ kāyaśceti satkāyaḥ pañcopādānaskandhāḥ /",
        "root": false
      },
      {
        "original": "[281|22]\nnityasaṃjñāṃ piṇḍasaṃjñāṃ ca tyājayitumevaṃ dyotitā /\netatpūrvako hi teṣvātmagrahaḥ /",
        "root": false
      },
      {
        "original": "[281|23]\nsatkāye dṛṣṭiḥ satkāyadṛṣṭiḥ /",
        "root": false
      },
      {
        "original": "[281|23-281|24]\nsarvaiva sāsravālambanā dṛṣṭiḥ satkāye /",
        "root": false
      },
      {
        "original": "[281|24]\nātmātmīyadṛṣṭireva tu satkāyadṛṣṭiruktā /",
        "root": false
      },
      {
        "original": "[281|24-282|01]\nyathā gamyeta satkāyadṛṣṭiriyaṃ nātmani nātmīye veti /",
        "root": false
      },
      {
        "original": "[282|01-282|03]\nyathoktaṃ \"ye kecid bhikṣavaḥ śramaṇā vā brāhmaṇā vā ātmeti samanupaśyantaḥ samanupaśyanti sarve ta imāneva pañcopādānaskandhāni\"ti /",
        "root": false
      },
      {
        "original": "[282|03]\ntasyaivātmābhimatasya vastuno dhruvadṛṣṭirucchedadṛṣṭirvā 'ntagrāhadṛṣṭiḥ /",
        "root": false
      },
      {
        "original": "[282|04]\nśāśvatocchedāntagrahaṇāt /\nsati duḥkhādisatye nāstīti dṛṣṭirmithyādṛṣṭiḥ /",
        "root": false
      },
      {
        "original": "[282|04-282|05]\nsarvaiva hi viparītasvabhāvapravṛṭtā dṛṣṭirmithyādṛṣṭiḥ ekaiva tūktā /",
        "root": false
      },
      {
        "original": "[282|05-282|06]\natiśayavattvāt durgandhakṣatavat /",
        "root": false
      },
      {
        "original": "[282|06]\neṣā hyapavādikā anyāstu samāropikāḥ /\nhīne agradṛṣṭirdṛṣṭiparāmarśaḥ /",
        "root": false
      },
      {
        "original": "[282|07]\nkiṃ hīnam /\nsarvaṃ sāsravam /\nāryaiḥ prahīṇatvāt /\ntasyāgrato grahaṇaṃ dṛṣṭiparāmarśaḥ /\n[282|08]\ndṛṣṭyādiparāmarśa iti vaktavye ādiśabdalopaḥ kṛtaḥ /",
        "root": false
      },
      {
        "original": "[282|08-282|09]\nahetau hetudṛṣṭiramārge mārgadṛṣṭiḥ śīlavṛtaparāmarśaḥ /",
        "root": false
      },
      {
        "original": "[282|09]\ntadyathā maheśvaro na heturlokānām /",
        "root": false
      },
      {
        "original": "[282|09-282|10]\ntaṃ ca hetuṃ paśyati prajāpatimanyaṃ vā /",
        "root": false
      },
      {
        "original": "[282|10-282|11]\nagnijalapraveśādayaśca na hetuḥ svargasya tāṃśca hetuṃ paśyati /",
        "root": false
      },
      {
        "original": "[282|11-282|12]\nśīlavratamātrakaṃ sāṃkhyayogajñānādayaśca na mārgo mokṣāsya tāṃśca mārgaṃ paśyati /",
        "root": false
      },
      {
        "original": "[282|12-282|13]\natrāpi kilādiśabdalopaḥ kṛta ityetāstāḥ pañca dṛṣṭayo veditavyāḥ /",
        "root": false
      },
      {
        "original": "[282|13]\nsatyakāraṇe kāraṇadṛṣṭiḥ śilavrataparāmarśaḥ /",
        "root": false
      },
      {
        "original": "[282|13-282|14]\nkasmādayaṃ na samudayadarśanaprahātavyaḥ /",
        "root": false
      },
      {
        "original": "[282|14-282|15]\nyo hi kaścidīśvaraḥ prajāpatimanyaṃ vā kāraṇaṃ paśyati sa tannityamekaṃ cātmānaṃ kartāramabhiniviśya /",
        "root": false
      },
      {
        "original": "[282|15]\ntadyasmāt sa",
        "root": false
      },
      {
        "original": "[282|16-282|17]\nīśvarādiṣu nityātmaviparyāsāt pravartate /\nkāraṇābhiniveśo 'to duḥkhadṛggheya eva saḥ // VAkK_5.8 //",
        "root": true
      },
      {
        "original": "[282|18]\nduḥkhadarśanādeva hi teṣu tau nityātmagrāhau prahīyete /",
        "root": false
      },
      {
        "original": "[282|18-282|19]\ntasmāttatkṛto 'pi kāraṇābhiniveśastata eva prahīyate /",
        "root": false
      },
      {
        "original": "[282|19-282|20]\nyastarhi jalāgnipraveśādibhiḥ svargopapattiṃ paśyati śīlavṛtena vā śuddhiṃ so 'pi duḥkhadarśanaprahātavya eva /",
        "root": false
      },
      {
        "original": "[282|20]\neṣa hi śāstrapāṭhaḥ /",
        "root": false
      },
      {
        "original": "[282|20-282|22]\n\"ye caivaṃ dṛṣṭaya evaṃvādino yadayaṃ puruṣapudgalo gośīlaṃ samādāya vartate mṛgaśīlaṃ kukkuraśīlaṃ, sa tena śudhyati mucyate sukhaduḥkhaṃ vyatikrāmati sukhaduḥkhavyatikramaṃ cānuprāpnoti /",
        "root": false
      },
      {
        "original": "[282|22-282|23]\nakāraṇaṃ kāraṇataḥ pratyeti śīlavrataparāmarśo duḥkhadarśanaprahātavyaḥ\" iti vistaraḥ /",
        "root": false
      },
      {
        "original": "[282|23-282|24]\nkiṃ punaḥ kāraṇamasau duḥkhadarśanaprahātavyaḥ /",
        "root": false
      },
      {
        "original": "[282|24]\nduḥkhe vipratipannatvāt /",
        "root": false
      },
      {
        "original": "[282|24-282|25]\nsarveṣāṃ sāsravālambanānāṃ duḥkhe vipratipannatvāt /",
        "root": false
      },
      {
        "original": "[282|25-282|26]\nkīdṛśo vā 'nyaḥ śīlavṛtaparāmarśo mārgedarśanaprahātvyaḥ /",
        "root": false
      },
      {
        "original": "[282|26]\nyo mārgadarśanaprahātavyālambanaḥ /",
        "root": false
      },
      {
        "original": "[282|26-282|27]\nso 'pi hi nāma duḥkhe vipratipannaḥ /",
        "root": false
      },
      {
        "original": "[282|27-282|28]\nyasya ca mārgālambanā mithyādṛṣṭirvicikitsā vā 'sti sa nāsti mokṣamārga iti paśyan vicikitsan vā kathaṃ tayā śuddhiṃ pratyeṣyati /",
        "root": false
      },
      {
        "original": "[283|01]\nathānyaṃ mokṣamārgaṃ parāmṛśya eṣa mokṣamārgo nāstītyāha /",
        "root": false
      },
      {
        "original": "[283|01-283|02]\nso 'pi tenaivānyena śuddhiṃ pratyeti na tayā mithyādṛṣṭyeti /",
        "root": false
      },
      {
        "original": "[283|02-283|03]\ntasyāpyasau mārgadarśanaprahātavyālambano na sidhyati /",
        "root": false
      },
      {
        "original": "[283|03-283|04]\nyaścāpi samudayanirodhadarśanaprahātavyālambanayā mithyādṛṣṭyā śuddhiṃ pratyeti sa kasmānna taddarśanaheyaḥ /",
        "root": false
      },
      {
        "original": "[283|04]\ntasmāt parīkṣya eṣo 'rthaḥ /",
        "root": false
      },
      {
        "original": "[283|05]\nyaduktaṃ \"nityātmaviparyāsādi\"ti /\nkimetāveva dvau viparyāsau /",
        "root": false
      },
      {
        "original": "[283|05-283|06]\ncatvāro viparyāsāḥ /",
        "root": false
      },
      {
        "original": "[283|06]\nanitye nityamiti /\nduḥkhe sukhamiti /\naśucau śucīti /",
        "root": false
      },
      {
        "original": "[283|06-283|07]\nanātmanyātmeti /",
        "root": false
      },
      {
        "original": "[283|07]\nathaitadviparyāsacatuṣkaṃ kiṃsvabhāvam /",
        "root": false
      },
      {
        "original": "[283|08]\ndṛṣṭitrayādviparyāsacatuṣkaṃ",
        "root": true
      },
      {
        "original": "[283|09]\nantagrāhadṛṣṭeḥ śāśvatadṛṣṭirnityaviparyāsaḥ /",
        "root": false
      },
      {
        "original": "[283|09-283|10]\ndṛṣṭiparāmarśātsukhaśuciviparyāsau /",
        "root": false
      },
      {
        "original": "[283|10]\nsatkāyadṛṣṭerātmadṛṣṭirātmaviparyāsaḥ /\nsakaletyapare /",
        "root": false
      },
      {
        "original": "[283|10-283|11]\nkathamātmīyadṛṣṭirviparyāsaḥ /",
        "root": false
      },
      {
        "original": "[283|11]\nkathaṃ ca na viparyāsaḥ /\nviparyāsasūtrād /",
        "root": false
      },
      {
        "original": "[283|11-283|13]\nātmānameva tatra vaśinaṃ paśyennātmīyaṃ paśyatītyātmadṛṣṭirevāsau dvimukhī athāhamityetasmāt mameti dṛṣṭyantaraṃ syāt /",
        "root": false
      },
      {
        "original": "[283|13]\nmayā mahyamityetadapi syāt /",
        "root": false
      },
      {
        "original": "[283|14]\nkasmādanye kleśā na viparyāsāḥ /",
        "root": false
      },
      {
        "original": "[283|14-283|15]\nyasmāt tribhiḥ kāraṇairviparyāsānāṃ vyavasthānam katamaistribhiḥ /",
        "root": false
      },
      {
        "original": "[283|16]\nvīparītataḥ /",
        "root": true
      },
      {
        "original": "[283|17]\nnitīraṇāt samāropāt",
        "root": true
      },
      {
        "original": "[283|18]\nekāntaviparyastatvādālambane nitīrakatvātsamāropaṇācca /",
        "root": false
      },
      {
        "original": "[283|18-283|19]\nucchedadṛṣṭirmithyādṛṣṭiśca na samāropike /",
        "root": false
      },
      {
        "original": "[283|19]\nabhāvamukhapravṛttatvāt /",
        "root": false
      },
      {
        "original": "[283|19-283|20]\nśīlavrataparāmarśo naikāntaviparyastastanmātraśuddhyālambanatvāt /",
        "root": false
      },
      {
        "original": "[283|20-283|21]\nanye kleśā na santīrakā ato na viparyāsāḥ /",
        "root": false
      },
      {
        "original": "[283|21-283|22]\nyattarhi sūtre ukta \"manitye nityamiti saṃjñāviparyāsaḥ cittaviparyāso dṛṣṭiviparyāsa\" iti /",
        "root": false
      },
      {
        "original": "[283|22]\ndṛṣṭirevātra viparyāsaḥ /",
        "root": false
      },
      {
        "original": "[284|01]\nsaṃjñācitte tu tadvaśāt // VAkK_5.9 //",
        "root": true
      },
      {
        "original": "[284|02]\ndṛṣṭiviparyāsavaśādeva tatsaṃprayukte saṃjñācitte viparyāsāvuktau /",
        "root": false
      },
      {
        "original": "[284|02-284|03]\nvedanādayo 'pi kasmānnoktāḥ /",
        "root": false
      },
      {
        "original": "[284|03]\nlokaprasiddhyā /",
        "root": false
      },
      {
        "original": "[284|03-284|04]\nloke hi viparyastasaṃjño viparyastacitta iti prasiddhaṃ na punarviparyastavedana iti /",
        "root": false
      },
      {
        "original": "[284|04-284|05]\nta ete viparyāsāḥ sarve 'pi srota āpannasya prahīṇā bhavanti /",
        "root": false
      },
      {
        "original": "[284|05]\ndarśanapraheyatvāt dṛṣṭīnāṃ sasaṃprayogāṇām /\ndvādaśa viparyāsāḥ /",
        "root": false
      },
      {
        "original": "[284|05-284|06]\nanitye nityamiti saṃjñādṛṣṭicittaviparyāsāstrayaḥ /",
        "root": false
      },
      {
        "original": "[284|06]\nevaṃ yāvadanātmanyātmeti /",
        "root": false
      },
      {
        "original": "[284|06-284|07]\ntatrāṣṭau darśanaprahātavyāścatvāro bhāvanāprahātavyāḥ /",
        "root": false
      },
      {
        "original": "[284|07-284|08]\nduḥkhe ca saṃjñā cittaviparyāsāvaśucau ceti nikāyāntarīyāḥ /",
        "root": false
      },
      {
        "original": "[284|08-284|09]\nitarathā hi kathamantareṇa sukhaśucisaṃjñāmavītarāgasyāryasya kāmarāgaḥ saṃbhavediti /",
        "root": false
      },
      {
        "original": "[284|09]\ntadetannecchanti vaibhāṣikāḥ /",
        "root": false
      },
      {
        "original": "[284|10]\nyadi hi sukhaśucisaṃjñācittasamudācārādāryasya tadviparyāsāvīkṣyete /",
        "root": false
      },
      {
        "original": "[284|10-284|11]\nsattvasaṃjñācittasamudācārāttadviparyāsāvapi kiṃ neṣyete /",
        "root": false
      },
      {
        "original": "[284|11-284|12]\nna hi striyāmātmani ca vinā sattvasaṃjñāyā kāmarāgo yukta iti /",
        "root": false
      },
      {
        "original": "[284|12-284|13]\nsūtre 'pi coktaṃ \"yataśca śrutavānāryaśrāvaka idaṃ duḥkhamāryasatyamiti yathābhūtaṃ prajānāti /",
        "root": false
      },
      {
        "original": "[284|13-284|14]\nyāvat tasya tasmin samaye yo 'nitye nityamiti saṃjñāviparyāsaḥ cittaviparyāso dṛṣṭivīparyāsaḥ sa prahīyata\" iti vistaraḥ /",
        "root": false
      },
      {
        "original": "[284|14-284|16]\ntasmād dṛṣṭisamutye eva saṃjñācitte viparyāsau nānye tatkāla bhrāntimātratvādalātacakracitra yakṣabhrāntivat /",
        "root": false
      },
      {
        "original": "[284|16]\nyattarhi sthavirānandenārthaṃ vāgīśamadhikṛtyoktaṃ",
        "root": false
      },
      {
        "original": "[284|17-284|18]\n\"viparyāse ca saṃjñānāṃ cittaṃ te paridahyate\" /\nnimittaṃ varjyatāṃ tasmācchubhaṃ rāgopasaṃhitam //",
        "root": false
      },
      {
        "original": "[284|19]\ntasmāt sarva evāṣṭau saṃjñācittaviparyāsāḥ śaikṣasyāprahīṇā ityapare /",
        "root": false
      },
      {
        "original": "[284|19-284|20]\nte 'pi cāryasatyānāṃ yathābhūtaparijñānāt prahīyante /",
        "root": false
      },
      {
        "original": "[284|20-284|21]\nna vinā tenetyupāyasamā khyānānnāsti sūtravirodhaḥ /",
        "root": false
      },
      {
        "original": "[284|22]\natha kiṃ dṛṣṭyanuśayasya eva bhedo nānyasya /\nmānasyāpyasti /\nkathamityāha",
        "root": false
      },
      {
        "original": "[284|23]\nsapta mānāḥ",
        "root": true
      },
      {
        "original": "[284|24]\nmāno 'timāno mānātimāno 'smimāno 'bhimāna ūnamāno mithyāmānaśca /",
        "root": false
      },
      {
        "original": "[284|25]\nabhedena cittasyonnatirmāna uktāḥ /\nsa pravṛttibhedāt saptadhā bhavati /",
        "root": false
      },
      {
        "original": "[284|25-285|01]\nhīnādviśiṣṭaḥ samena vā samo 'smīti manyamānasyonnatirmānaḥ /",
        "root": false
      },
      {
        "original": "[285|01]\nsamādviśiṣṭo 'smītyabhimānaḥ /",
        "root": false
      },
      {
        "original": "[285|02]\nviśiṣṭādviśiṣṭo 'smīti mānātimānaḥ /",
        "root": false
      },
      {
        "original": "[285|02-285|03]\npañcopādānaskandhānātmata ātmīyato vā manyamānasyāsmimānaḥ /",
        "root": false
      },
      {
        "original": "[285|03]\naprāpte viśeṣādhigame prāpto mayetyabhimānaḥ /",
        "root": false
      },
      {
        "original": "[285|03-285|04]\nbahvantaraviśiṣṭādalpāntarahīno 'smītyūnamānaḥ /",
        "root": false
      },
      {
        "original": "[285|04]\naguṇavato guṇavānasmīti mithyāmānaḥ /",
        "root": false
      },
      {
        "original": "[285|05]\nyattarhi śāstre nava mānavidhā uktāḥ /\n\"śreyānasmīti mānavidhā /",
        "root": false
      },
      {
        "original": "[285|05-285|06]\nsadṛśo 'smīti mānavidhā /",
        "root": false
      },
      {
        "original": "[285|06]\nhīno 'smīti mānavidhā /",
        "root": false
      },
      {
        "original": "[285|06-285|07]\nasti me śreyānasti me sadṛśo 'sti me hīnaḥ /",
        "root": false
      },
      {
        "original": "[285|07]\nnāsti me śreyānnāsti me sadṛśo nāsti me hīna\" iti /",
        "root": false
      },
      {
        "original": "[285|07-285|08]\nebhya eva mānebhya etāḥ /",
        "root": false
      },
      {
        "original": "[285|09]\nnavavidhāstribhyaḥ",
        "root": true
      },
      {
        "original": "[285|10]\nkatamebhyastribhyaḥ mānātimānonamānebhyaḥ /",
        "root": false
      },
      {
        "original": "[285|10-285|11]\ntatra prathamaṃ trayaṃ dṛṣṭisaṃniśritāstrayo mānāḥ /",
        "root": false
      },
      {
        "original": "[285|11]\natimānamānonamānāḥ /\ndvitīyaṃ trayamūnamānamānātimānāḥ /",
        "root": false
      },
      {
        "original": "[285|11-285|12]\ntṛtīyaṃ trayaṃ mānātimānonamānāḥ /",
        "root": false
      },
      {
        "original": "[285|12-285|13]\nyuktastāvad bahvantaraviśiṣṭādalpāntarahīno 'smītyūnamāna unnatisthānatvāt /",
        "root": false
      },
      {
        "original": "[285|13-285|14]\nnāsti me hīna ityatra kimunnati sthānam /",
        "root": false
      },
      {
        "original": "[285|14]\nasti sadṛśo yo 'bhiprete vare sattvarāśau nihīnamapyātmānaṃ bahu manyate /",
        "root": false
      },
      {
        "original": "[285|15]\napi cāstyeva jñānaprasthānavihito vidhiḥ /",
        "root": false
      },
      {
        "original": "[285|15-285|17]\nprākaraṇaṃ tu nirdeśaṃ parigṛhya śreyānasmītyekeṣu māno 'pi syādati māno 'pi mānātimāno 'pi hīnasamaviśiṣṭāpekṣayā /",
        "root": false
      },
      {
        "original": "[285|18]\nathaite sapta mānāḥ kiṃprahātavyā ityāha",
        "root": false
      },
      {
        "original": "[285|19]\ndṛgbhāvanākṣyāḥ /",
        "root": true
      },
      {
        "original": "[285|20]\ndṛgbhāvanābhyāmeṣāṃ kṣayaḥ /",
        "root": false
      },
      {
        "original": "[285|20-285|21]\netaduktaṃ bhavati sarve darśanabhāvanāprahātavyā iti yadbhāvanāheyamaprahīṇaṃ kimavaśyaṃ tadāryāṇāṃ samudācarati /",
        "root": false
      },
      {
        "original": "[285|21]\nnāvaśyaṃ tadyathā",
        "root": false
      },
      {
        "original": "[285|22]\nvadhādiparyavasthānaṃ heyaṃ bhāvanayā",
        "root": true
      },
      {
        "original": "[285|23-285|24]\nyena kleśaparyavasthānena saṃcintya prāṇivadhaṃ kuryādyāvanmṛṣāvādaṃ tad bhāvanāheyaṃ bhāvanāheyadharmālambanatvāt /",
        "root": false
      },
      {
        "original": "[285|25]\ntathā // VAkK_5.10 //",
        "root": true
      },
      {
        "original": "[286|01]\nvibhavecchā",
        "root": true
      },
      {
        "original": "[286|02]\nvibhavatṛṣṇā 'pi bhāvanāheyā /\nvibhavo nāma ka eṣa dharmaḥ /\ntraidhātukī anityatā /",
        "root": false
      },
      {
        "original": "[286|03]\ntatra prarthanā vibhavatṛṣṇā /\ntathāśabdena bhavatṛṣṇāyāḥ pradeśo gṛhyate /",
        "root": false
      },
      {
        "original": "[286|03-286|04]\n\"aho vatāhamairāvaṇaḥ syāṃ nāgarāja\" ityevamādi /",
        "root": false
      },
      {
        "original": "[286|04-286|05]\nmānavidhā api bhāvanāprahātavyāḥ santītyuktamasmimamānaśca /",
        "root": false
      },
      {
        "original": "[286|06]\nna cāryasya saṃbhavanti vidhādayaḥ /",
        "root": true
      },
      {
        "original": "[286|07]\nnāsmitā",
        "root": true
      },
      {
        "original": "[286|08]\nādigrahaṇena yāvadvibhavatṛṣṇāyā grahaṇam /",
        "root": false
      },
      {
        "original": "[286|08-286|09]\nkiṃ kāraṇamaprahīṇā apyete na samudācaranti /",
        "root": false
      },
      {
        "original": "[286|10]\ndṛṣṭipuṣṭatvāt",
        "root": true
      },
      {
        "original": "[286|11]\nsatkāyadṛṣṭipuṣṭā hi mānavidhā asmimānaśca /",
        "root": false
      },
      {
        "original": "[286|11-286|12]\nato bhagnapṛṣṭhatvāt notthātum punarutsahante /",
        "root": false
      },
      {
        "original": "[286|12]\nvadhādiparyavasthānaṃ mithyādṛṣṭipuṣṭatvāt /",
        "root": false
      },
      {
        "original": "[286|12-286|13]\nvibhavatṛṣṇā uccheddṛṣṭipuṣṭatvāt /",
        "root": false
      },
      {
        "original": "[286|13]\nbhavatṛṣṇāyāḥ pradeśaḥ śāśvatadṛṣṭipuṣṭatvāt /",
        "root": false
      },
      {
        "original": "[286|14]\nkaukṛtyaṃ nāpi cāśubham // VAkK_5.11 //",
        "root": true
      },
      {
        "original": "[286|15]\nakukśalaṃ cāpi kaukṛtyaṃ bhāvanāprahātavyam /",
        "root": false
      },
      {
        "original": "[286|15-286|16]\nna cāryasya tatsaṃbhavati vicikitsā samutthitatvāt /",
        "root": false
      },
      {
        "original": "[286|17]\nathaiṣāmaṣṭānavateranuśayānāṃ kati sarvatragāḥ katyasarvatragāḥ /",
        "root": false
      },
      {
        "original": "[286|18-286|19]\nsarvatragā duḥkhahetudṛggheyā dṛṣṭayastathā /\nvimatiḥ saha tābhiśca yā 'vidyā 'veṇikī ca yā // VAkK_5.12 //",
        "root": true
      },
      {
        "original": "[286|20-286|21]\nduḥkhasamudayadarśanaprahātavyā dṛṣṭayo vicikitsā ca tābhiśca saṃprayuktā avidyā āveṇikī ca duḥkhasamudayaprahātavye cāvidyā /",
        "root": false
      },
      {
        "original": "[286|20-287|01]\nitīme ekādaśānuśayāḥ sabhāgadhātusarvatragāḥ /",
        "root": false
      },
      {
        "original": "[287|01]\nsapta dṛṣṭayo dve vicikitse dve avidye sakalasvadhātvālambanatvāt /",
        "root": false
      },
      {
        "original": "[287|02]\nkimebhiryugapadālambate āhosvit krameṇa /\nyadi krameṇa anyeṣāmapi prasaṅga /",
        "root": false
      },
      {
        "original": "[287|02-287|04]\natha yugapat kaḥ sakalena kāmadhātunā śuddhiṃ pratyetyakāraṇaṃ vā kāraṇataḥ /",
        "root": false
      },
      {
        "original": "[287|04]\nsakalaṃ nocyate sakalaṃ yugapadālambanta iti /",
        "root": false
      },
      {
        "original": "[287|04-287|05]\napi tu pañcaprakāramapi sarvaṃ yugapat /",
        "root": false
      },
      {
        "original": "[287|05-287|06]\nevamapi yatrātmadṛṣṭistatrātmatṛṣṇā yatrāgraśuddhidṛṣṭī tatra tatprārthanā tena ca māna iti tṛṣṇāmānayorapi sarvatragatvaṃ prāpnoti /",
        "root": false
      },
      {
        "original": "[287|06-287|07]\nevaṃ sati darśanabhāvanāheyālambanatvādetadubhayaṃ kiṃprahātavyaṃ syāt /",
        "root": false
      },
      {
        "original": "[287|07-287|08]\nbhāvanāprahātavyaṃ vyāmiśrālambanatvāt /",
        "root": false
      },
      {
        "original": "[287|08]\nathavā punarastu darśanaprahātavyaṃ dṛṣṭibalādhānavartitvāt /",
        "root": false
      },
      {
        "original": "[287|08-287|09]\nsvalakṣaṇakleśāvetau na sāmānyakleśau /",
        "root": false
      },
      {
        "original": "[287|09]\ntasmānna sarvatragāviti vaibhāṣikāḥ /",
        "root": false
      },
      {
        "original": "[287|10]\nva ete sabhāgadhātusarvatragā ekādaśānuśayā uktāḥ",
        "root": false
      },
      {
        "original": "[287|11]\nnavodhrvālambanā eṣāṃ dṛṣṭidvayavivarjitāḥ /",
        "root": true
      },
      {
        "original": "[287|12]\nsatkāyadṛṣṭimantagrāhadṛṣṭiṃ ca varjayitvā 'nye navānuśayā visabhāgadhātusarvatragāḥ /",
        "root": false
      },
      {
        "original": "[287|13]\nkadācittu visabhāgamekaṃ dhātumālambante kadācit dvau /",
        "root": false
      },
      {
        "original": "[287|13-287|14]\n\"ye 'nuśayāḥ kāmapratisaṃyuktā rūpapratisaṃyuktālambanāḥ /",
        "root": false
      },
      {
        "original": "[287|14-287|15]\nkāmapratisaṃyuktā ārūpyapratisaṃyuktālambanāḥ kāmapratisaṃyuktā rūpārūpyapratisaṃyuktālambanā\" iti vacanāt /",
        "root": false
      },
      {
        "original": "[287|15-287|17]\nyadā kāmadhātau sthito brahmaṇi sattvadṛṣṭiṃ nityadṛṣṭiṃ cojtpādayati tadā kathaṃ satkāyānta grāhadṛṣṭī visabhāgadhātvālambane na bhavataḥ /",
        "root": false
      },
      {
        "original": "[287|17-287|18]\nātmātmīyatvenāgrahaṇādantagrāhadṛṣṭiśca tatsamutthitatvāt /",
        "root": false
      },
      {
        "original": "[287|18]\nkā tarhīyaṃ dṛṣṭiḥ /",
        "root": false
      },
      {
        "original": "[287|18-287|19]\nneyaṃ dṛṣṭirmithyājñānaṃ punaḥ etadityābhidhārmikāḥ /",
        "root": false
      },
      {
        "original": "[287|19-287|20]\nkuto nu khalvetadanyā tadālambanā dṛṣṭireṣā na dṛṣṭiriti siddhāntastu pramāṇayitayaḥ /",
        "root": false
      },
      {
        "original": "[287|21]\nkiṃ khalvanuśayāḥ eva sarvatragāḥ /\nnetyāha /",
        "root": false
      },
      {
        "original": "[287|22]\nprāptivarjyāḥ sahabhuvo ye'pyebhiste 'pi sarvagāḥ // VAkK_5.13 //",
        "root": true
      },
      {
        "original": "[287|23]\nsarvatragairanuśayaiḥ sahabhuvo ye 'pyanye dharmāste 'pi sarvatragāḥ prāptayastu naivam /",
        "root": false
      },
      {
        "original": "[287|23-288|01]\naneka phalatvāt /",
        "root": false
      },
      {
        "original": "[288|01-288|02]\nata eva syuḥ sarvatragānuśayā na sarvatrahetunā heturiti catuṣkoṭikaṃ kriyate /",
        "root": false
      },
      {
        "original": "[288|02]\nprathamā koṭiranāgatāḥ sarvatragā anuśayāḥ /",
        "root": false
      },
      {
        "original": "[288|02-288|03]\ndvitīyā 'tītapratyupannāstatsahabhuvaḥ /",
        "root": false
      },
      {
        "original": "[288|03]\ntṛtīyācatuthau yojye /",
        "root": false
      },
      {
        "original": "[288|04]\neṣāmaṣṭānavateranuśayānāṃ kati sāsravālambanāḥ katyanāsravālambanāḥ /",
        "root": false
      },
      {
        "original": "[288|05-288|06]\nmithyādṛgvimatī tābhyāṃ yuktā 'vidyā 'tha kevalā /\nnirodhamārgadṛggheyāḥ ṣaḍanāsravagocarāḥ // VAkK_5.14 //",
        "root": true
      },
      {
        "original": "[288|07-288|08]\nnirodhadarśanaprahātavyāstrayo 'nuśayā mithyādṛṣṭirvicikitsā 'vidyā ca tābhyāṃ saṃprayuktā '; 'veṇikī ca /",
        "root": false
      },
      {
        "original": "[288|08]\nmārgadarśanaprahātavyā apyeta eva trayaḥ /",
        "root": false
      },
      {
        "original": "[288|08-288|09]\nityete ṣaḍanāsravālambanāḥ /",
        "root": false
      },
      {
        "original": "[288|09]\nśeṣāṃ sāsravālambanā iti siddham /\ntatra punaḥ",
        "root": false
      },
      {
        "original": "[288|10-288|11]\nsvabhūmyuparamo mārgaḥ ṣaḍbhūminavabhūmikaḥ /\ntadgocarāṇāṃ viṣayo mārgo hyanyo 'nyahetukaḥ // VAkK_5.15 //",
        "root": true
      },
      {
        "original": "[288|12-288|13]\nnirodhālambanānāṃ mithyādṛṣṭyādīnāṃ svabhūminirodha evālambanaṃ kāmāvacarāṇāṃ kāmadhātoreva yāvat bhavāgrabhūmikānāṃ bhavāgrasyaiva /",
        "root": false
      },
      {
        "original": "[288|13-288|14]\nmārgālambanānāṃ kāmāvacarāṇāṃ ṣaḍbhūmiko dharmajñānapakṣo mārgaḥ sarva evālambanam /",
        "root": false
      },
      {
        "original": "[288|14-288|15]\nyo 'pi rūpārūpyapratipakṣaḥ rūpārupyāvacarāṇāmapyadṛṣṭabhūmikānāṃ navabhūmikaḥ /",
        "root": false
      },
      {
        "original": "[288|15-288|16]\nsa evānvayajñānapakṣyo mārga ālambanaṃ mārgasyānyo 'nyahetukatvāt /",
        "root": false
      },
      {
        "original": "[288|16-288|17]\nyadyapi dharmajñānānvayajñāne apyanyonyahetuke natvanvayajñānaṃ kāmadhātupratipakṣa iti /",
        "root": false
      },
      {
        "original": "[288|17-288|18]\nna kāmāvacarā mārgālambanā anvayajñānapakṣānālambante /",
        "root": false
      },
      {
        "original": "[288|18-288|19]\ndharmajñānaṃ tarhi rūpārūpyapratipakṣatvāttadbhūmikānāṃ mārgalambanānāmālambanaṃ bhaviṣyati /",
        "root": false
      },
      {
        "original": "[288|19-288|20]\nna tat sakalaṃ pratipakṣo duḥkhasamudayadharmajñānayoratatpratipakṣatvāt /",
        "root": false
      },
      {
        "original": "[288|20-288|21]\nnāpi sakalayo rūpārūpyayyordarśanaprahātavyānāmapratipakṣatvādityādyābhāvānna bhavatyālambanam /",
        "root": false
      },
      {
        "original": "[288|22]\natha kasmādrāgapratighamānā dṛṣṭiśīlavṛataparāmarśau cānāsravālambanā neṣyante /",
        "root": false
      },
      {
        "original": "[288|23]\nna rāgastasya varjyatvāt",
        "root": true
      },
      {
        "original": "[289|01-289|02]\nvarjanīyo hi rāgaḥ yadi cānāsravālambanaḥ syānna varjanīyaḥ syātkuśaladharmacchandavat /",
        "root": false
      },
      {
        "original": "[289|03]\nna dveṣo 'napakārataḥ /",
        "root": true
      },
      {
        "original": "[289|04]\napakāravastuni hi pratigha utpadyate /\nna caivaṃ nirodhamāgauṃ /",
        "root": false
      },
      {
        "original": "[289|05]\nna māno na parāmarśau śāntaśuddhayagrabhāvataḥ // VAkK_5.16 //",
        "root": true
      },
      {
        "original": "[289|06]\nnirodhamārgayoḥ śāntatvānna tābhyāmunnatirbhavitumarhati /",
        "root": false
      },
      {
        "original": "[289|06-289|07]\nbhūtārthaśuddhitvānna tayoḥ śuddhigrāhaḥ śīlavrataparāmarśaḥ /",
        "root": false
      },
      {
        "original": "[289|07]\nagrau ca tau /\nhīne cāgragrāho dṛṣṭiparāmarśaḥ /",
        "root": false
      },
      {
        "original": "[289|08]\ntasmādayuktameṣāmanāsravālambanatvam /",
        "root": false
      },
      {
        "original": "[289|09]\neṣāmaṣṭānavateranuśayānāṃ katyālambanato 'nuśerate kati saṃprayogata eva /",
        "root": false
      },
      {
        "original": "[289|10-289|11]\nsarvatragā anuśayāḥ sakalāmanuśerate /\nsvabhūmimālambanataḥ svanikāyamasarvagāḥ // VAkK_5.17 //",
        "root": true
      },
      {
        "original": "[289|12-289|13]\nye sarvatragā anuśayāste sakalāṃ pañcaprakārāmapi svāṃ bhūmimālambanato 'nuśerate /",
        "root": false
      },
      {
        "original": "[289|13]\nasarvatragāstu svasyāṃ bhūmau svameva nikāyamālambanato 'nuśerate nānyam /",
        "root": false
      },
      {
        "original": "[289|14]\ntadyathā duḥkhadarśanaprahātavyā duḥkhadarśanaprahātavyameva nikāyam /",
        "root": false
      },
      {
        "original": "[289|14-289|15]\nevaṃ yāvadbhāvanāprahātavyā bhāvanāprahātavyameva nānyam /",
        "root": false
      },
      {
        "original": "[289|15]\nutsargaṃ kṛtvā 'pavādaṃ karoti",
        "root": false
      },
      {
        "original": "[289|16]\nnānāsravordhvaviṣayāḥ",
        "root": true
      },
      {
        "original": "[289|17]\nanāsravālambanā anuśayā naivālambanato 'nuśerate /\nnāpyūrdhvabhūmyālambanāḥ /",
        "root": false
      },
      {
        "original": "[289|17-289|18]\nkiṃ kāraṇam /",
        "root": false
      },
      {
        "original": "[289|18]\ntadālambanasya vastunaḥ",
        "root": false
      },
      {
        "original": "[289|19]\nasvīkārādvipakṣataḥ /",
        "root": true
      },
      {
        "original": "[289|20-289|21]\nyaddhi vastvātmadṛṣṭitṛṣṇābhyāṃ svīkṛtaṃ bhavati tatrānye 'pyanuśayā anugamayitumutsahante /",
        "root": false
      },
      {
        "original": "[289|21]\nārdra iva paṭe rajāṃsi saṃsthātum /",
        "root": false
      },
      {
        "original": "[289|21-289|22]\nna caivamanāsravā nāpyevamūrdhvā bhūmiḥ /",
        "root": false
      },
      {
        "original": "[289|22]\nato na tadālambanāsteṣvanuśerate /\nyastvihasthastāṃ bhūmiṃ prārthayate /",
        "root": false
      },
      {
        "original": "[289|23-290|01]\nkuśalo 'sau dharmmacchandaḥ vipakṣabhūtau ca nirvāṇamārgau tadālambanānāṃ kleśānāmūrdhvā ca bhūmiradharāṇām /",
        "root": false
      },
      {
        "original": "[290|01]\nato na teṣu pratiṣṭhāṃ labhante /",
        "root": false
      },
      {
        "original": "[290|01-290|02]\ntapta ivopale talāni pādānām /",
        "root": false
      },
      {
        "original": "[290|02]\nānuguṇyārtho 'trānuśayārthaḥ /\nna ca te tadanuguṇā ityapare /",
        "root": false
      },
      {
        "original": "[290|02-290|03]\nvātikasya rukṣānanuśayanavat /",
        "root": false
      },
      {
        "original": "[290|03]\nata uktā ālambanato 'nuśerate /",
        "root": false
      },
      {
        "original": "[290|04]\nyena yaḥ saṃprayuktastu sa tasmin saṃprayogataḥ // VAkK_5.18 //",
        "root": true
      },
      {
        "original": "[290|05]\nanuśareta iti vartate /",
        "root": false
      },
      {
        "original": "[290|05-290|06]\nyo 'nuśayo yena dharmeṇa saṃprayuktastasmin saṃprayogato 'nuśete /",
        "root": false
      },
      {
        "original": "[290|06]\nyāvadaprahīṇa iti viśeṣaṇārthastuśabdaḥ /",
        "root": false
      },
      {
        "original": "[290|06-290|07]\nsyuranuśayā nānāsravālambanā na visabhāgadhātusarvatragāḥ /",
        "root": false
      },
      {
        "original": "[290|07-290|08]\nte cānuśayāḥ saṃprayogato 'nuśayīrannālambanataḥ na syurvisabhāgabhūmisarvatragā anuśayāḥ /",
        "root": false
      },
      {
        "original": "[290|09]\neṣāmaṣṭānavateranuśayānāṃ katyakuśalāḥ katyavyākṛtāḥ /",
        "root": false
      },
      {
        "original": "[290|10]\nūrdhvamavyākṛtāḥ sarve",
        "root": true
      },
      {
        "original": "[290|11]\nrūpārupyāvacarāstāvatsarva evāvyākṛtāḥ /\nkiṃ kāraṇam /",
        "root": false
      },
      {
        "original": "[290|12]\nkliṣṭānāṃ dharmāṇāṃ duḥkhavipākaḥ syāt /\ntacca tayoirnāsti paravyābādhahetvabhāvāt /",
        "root": false
      },
      {
        "original": "[290|13]\nkāme satkāyadarśanam /",
        "root": true
      },
      {
        "original": "[290|14]\nantagrāhaḥ sahābhyāṃ ca mohaḥ",
        "root": true
      },
      {
        "original": "[290|15]\nkāmadhātau satkāyāntagrāhadṛṣṭī tatsaṃprayuktā cāvidyā avyākṛtāḥ /",
        "root": false
      },
      {
        "original": "[290|15-290|16]\nkiṃ kāraṇam /",
        "root": false
      },
      {
        "original": "[290|16]\ndānādibhiraviruddhatvāt /",
        "root": false
      },
      {
        "original": "[290|16-290|17]\nahaṃ pretya sukhī bhaviṣyāmīti dānaṃ dadāti śīlaṃ rakṣati /",
        "root": false
      },
      {
        "original": "[290|17]\nucchedadṛṣṭirapi mokṣānukūlā /",
        "root": false
      },
      {
        "original": "[290|17-290|19]\nata evoktaṃ bhagavatā \"etadagraṃ bāhyakānāṃ dṛṣṭigatānāṃ yaduta no ca syāṃ no ca me syāt na bhaviṣyāmi na me bhaviṣyatī\"ti /",
        "root": false
      },
      {
        "original": "[290|19]\napi cānayordṛṣṭyoḥ svadravyasaṃmūḍhatvādaparapīḍāpravṛttatvācca /",
        "root": false
      },
      {
        "original": "[290|19-290|20]\nsvargatṛṣṇā 'smimānayorapyevaṃ prasaṅgaḥ /",
        "root": false
      },
      {
        "original": "[290|20]\nsahajā satkāyadṛṣṭiravyākṛtā /",
        "root": false
      },
      {
        "original": "[290|20-290|21]\nyā mṛgapakṣiṇāmapi varttate /",
        "root": false
      },
      {
        "original": "[290|21]\nvikalpitā tvakuśaleti pūrvācāryāḥ /",
        "root": false
      },
      {
        "original": "[291|01]\nśeṣastvihāśubhāḥ // VAkK_5.19 //",
        "root": true
      },
      {
        "original": "[291|02]\nśeṣās tvaśubhā anuśayāḥ kāmadhātāvakuśalāḥ /",
        "root": false
      },
      {
        "original": "[291|03]\nkatyakuśalamūlāni kati na /",
        "root": false
      },
      {
        "original": "[291|04]\nkāme 'kuśalamūlāni rāgapratighamūḍhayaḥ /",
        "root": true
      },
      {
        "original": "[291|05-291|06]\nkāmadhātau sarvarāgaḥ sarvapratighaḥ sarvo moho 'nyatra satkāyāntagrāhadṛṣṭisaṃprayuktādyathākramam /",
        "root": false
      },
      {
        "original": "[291|07]\ntrīṇyakuśalamūlāni",
        "root": true
      },
      {
        "original": "[291|08]\nlobho 'kuśalamūlaṃ dveṣo moho 'kuśalamūlam /",
        "root": false
      },
      {
        "original": "[291|08-291|09]\nyaddhyakuśalaṃ cākuśalasya ca mūlaṃ tadevākuśalamūlamiṣṭam /",
        "root": false
      },
      {
        "original": "[291|09-291|10]\nśeṣā anuśayā nākuśalamūlānīti siddham /",
        "root": false
      },
      {
        "original": "[291|11]\nkatyavyākṛtamūlāni kati na /\ntrīṇyavyākṛta mūlāni /\nkatamāni trīṇi /",
        "root": false
      },
      {
        "original": "[291|12]\ntṛṣṇā 'vidyā matiśca sā // VAkK_5.20 //",
        "root": true
      },
      {
        "original": "[291|13-291|14]\nsetyavyākṛtatāṃ darśayati yā kācidavyākṛtā tṛṣṇā avidyā prajñā cāntato vipākajā api sarvā 'sāvavyākṛtamūlamiti kāśmīrāḥ /",
        "root": false
      },
      {
        "original": "[291|15]\ndvaidhordhvavṛtternāto 'nyau",
        "root": true
      },
      {
        "original": "[291|16]\nvicikitsā kila dvaidhavṛtterna mūlaṃ bhavitumarhati /\ncalatvāt /",
        "root": false
      },
      {
        "original": "[291|16-291|17]\nunnatilakṣaṇenordhvavṛtterna māno mūlam /",
        "root": false
      },
      {
        "original": "[291|17-291|18]\nvividhasmṛtimūlāni hi sthirāṇyadhovṛttīni ca loke dṛṣṭānnīti /",
        "root": false
      },
      {
        "original": "[292|01]\ncatvāryeveti bāhyakāḥ /",
        "root": true
      },
      {
        "original": "[292|02]\nbāhyakā ścatvāryavyākṛtamūlānīcchanti /",
        "root": false
      },
      {
        "original": "[292|03]\ntṛṣṇādṛṅ mānamohāste",
        "root": true
      },
      {
        "original": "[292|04]\nsa ityavyākṛtā iti darśayati /\navyākṛtā tṛṣṇā dṛṣṭirmāno 'vidyā ca /",
        "root": false
      },
      {
        "original": "[292|04-292|05]\nkiṃ kāraṇametānyavyākṛtamūlānīcchanti /",
        "root": false
      },
      {
        "original": "[292|06]\ndhyāyitritvādavidyayā // VAkK_5.21 //",
        "root": true
      },
      {
        "original": "[292|07]\nyasmāttrayo dhyāyinaḥ /\ntṛṣṇādṛṣṭimānottaradhyāyinaḥ /\nte cāvidyāvaśādbhavantīti /",
        "root": false
      },
      {
        "original": "[292|08]\nyāni sūtre caturdaśāvyākṛtavastūni kiṃ tāni avyākṛtatvāt /\nnetyāha /",
        "root": false
      },
      {
        "original": "[292|09]\nkiṃ tarhi /\nsthāpanīyaḥ praśno 'vyākṛta ityuktam /\ncaturvidho hi praśnaḥ /",
        "root": false
      },
      {
        "original": "[292|09-292|10]\nekāṃśavyākaraṇīyo vibhajyavyākaraṇīyaḥ paripṛcchayya vyākaraṇīyaḥ sthāpanīyaśca /",
        "root": false
      },
      {
        "original": "[292|10-292|11]\ntatra yathākramaṃ veditavyam /",
        "root": false
      },
      {
        "original": "[292|12-292|14]\nekāṃśato vyākaraṇaṃ vibhajya paripṛcchaya ca /\nsthāpyaṃ ca maraṇotpatti viśiṣṭātmā 'nyatādivat // VAkK_5.22 //",
        "root": true
      },
      {
        "original": "[292|15]\nkiṃ sarvasattvā mariṣyantītyekāṃśena vyākarttavyaṃ mariṣyantīti /",
        "root": false
      },
      {
        "original": "[292|15-292|16]\nkiṃ sarve janiṣyanta iti vibhajya vyākarttavyaṃ saṃkleśā janiṣyante na niḥkleśā iti /",
        "root": false
      },
      {
        "original": "[292|16-292|17]\nkiṃ manuṣyo viśiṣṭo hīna iti paripṛcchayya vyākattevyam /",
        "root": false
      },
      {
        "original": "[292|17]\nkānadhikṛtya praśnayasīti /",
        "root": false
      },
      {
        "original": "[292|17-292|18]\nyadi brūyād devāniti /",
        "root": false
      },
      {
        "original": "[292|18]\nhīna iti vyākarttavyam /\natha brūyādapāyāniti /",
        "root": false
      },
      {
        "original": "[292|18-292|19]\nviśiṣṭa iti vyākarttavyam /",
        "root": false
      },
      {
        "original": "[292|19]\nkimanyaḥ skandhebhyaḥ sattvo 'nanya iti sthāpanīyaḥ /",
        "root": false
      },
      {
        "original": "[292|19-292|20]\nsattvadravyasyābhāvāt vandhyāputraśyāmagauratādivat /",
        "root": false
      },
      {
        "original": "[292|21]\nkathametadvyākaraṇaṃ bhavati avyākṛtametaditi /\nevaṃ vyākaraṇāt /",
        "root": false
      },
      {
        "original": "[292|22]\napara āha /\nidamapyekāṃśavyākaraṇaṃ yanna sarve janiṣyanta iti /",
        "root": false
      },
      {
        "original": "[292|23-292|24]\nyastu pṛcchedye mariṣyanti kiṃ te janiṣyanta ityetadvibhajyavyākaraṇīyaṃ syāt /",
        "root": false
      },
      {
        "original": "[292|24-293|01]\nmanuṣyeṣu cobhayamasti hīnatvaṃ viśiṣṭatvaṃ cāpekṣikamityubhayamekāṃśena vyākarttavyam /",
        "root": false
      },
      {
        "original": "[293|01-293|02]\ntadyathā vijñānaṃ kāryaṃ kāraṇaṃ ceti ekāntena tu pṛcchato naikāntavyākaraṇāt vibhajyavyākaraṇaṃ yujyate /",
        "root": false
      },
      {
        "original": "[293|02-293|03]\nskandhebhyo 'nyaḥ sattva ityetadavyākṛtameva /",
        "root": false
      },
      {
        "original": "[293|03]\nna cāvyākaraṇameva vyākaraṇaṃ yujyata iti /",
        "root": false
      },
      {
        "original": "[293|03-293|04]\nyastu sthāpanīyaḥ praśnaḥ sthāpanīyatvena vyākriyate /",
        "root": false
      },
      {
        "original": "[293|04]\nkathaṃ na vyākṛto bhavati /",
        "root": false
      },
      {
        "original": "[293|05]\nābhidharmikā āhuḥ /",
        "root": false
      },
      {
        "original": "[293|05-293|07]\n\"tathāgato bhagavānarhan samyaksaṃbuddhaḥ svākhyāto 'sya dharmaḥ supratipannaḥ śrāvakasaṃghaḥ rūpamanityaṃ yāvadvijñāna duḥkhaprajñaptiryāvanmārgaprajñaptirekāṃśena vyākarttavyamarthopasaṃhitatvāt /",
        "root": false
      },
      {
        "original": "[293|07-293|08]\nvibhajjavyākaraṇaṃ nāma yadi kaścid brūyāddharmān vadeti sa vaktavyo bahavo dharmā atītā anāgatāḥ pratyutpannāḥ katamān vadāmīti /",
        "root": false
      },
      {
        "original": "[293|09]\nyadi brū yādatītāniti /\nsa vyaktavyo 'tītā api bahavo rūpaṃ yāvadvijñānamiti /",
        "root": false
      },
      {
        "original": "[293|10]\nathaṃ brūyādrūpamiti /\nsa vaktavyo rūpamapi trividhaṃ kuśalamakuśalamavyākṛtaṃ ca /",
        "root": false
      },
      {
        "original": "[293|11]\nyadyāha kuśalamiti /",
        "root": false
      },
      {
        "original": "[293|11-293|12]\ntadapi saptaprakāraṃ prāṇātipātādviratiryāvatsaṃbhinnapralāpāditi /",
        "root": false
      },
      {
        "original": "[293|12]\nyadyāha prāṇātipātādviratimiti /",
        "root": false
      },
      {
        "original": "[293|12-293|13]\nsā 'pi triprakārā alobhajā 'dveṣajā 'mohajā /",
        "root": false
      },
      {
        "original": "[293|13]\nyadyāhālobhajāmiti /",
        "root": false
      },
      {
        "original": "[293|13-293|14]\nalobhajā 'pi dvividhā vijñāptyavijñaptibhedādityevaṃ vibhajya vaktavyamiti /",
        "root": false
      },
      {
        "original": "[293|14]\netadeva ca śaṭhasya paripṛcchya vyākaraṇam /",
        "root": false
      },
      {
        "original": "[293|14-293|15]\ntasya vaktavyaṃ dharmā bahava iti /",
        "root": false
      },
      {
        "original": "[293|15]\nna tu vibhaktavyā yāvattūṣṇim vā tiṣṭhati svayaṃ vā vyākarotīti /",
        "root": false
      },
      {
        "original": "[293|16-293|17]\nyadā tau na kiñcit pṛcchataḥ kevalamadhyeṣayataḥ tayośca na kiñcit vyākriyate kevalaṃ paripraśnyete tat kathamanayoḥ praśno bhavati kathaṃ vā vyākaraṇam /",
        "root": false
      },
      {
        "original": "[293|18]\nyo hhi panthānaṃ brūhītyāha kim tena panthā na pṛṣṭo bhavati /",
        "root": false
      },
      {
        "original": "[293|18-293|19]\nparipṛcchayaiva vyākaraṇāt kathaṃ na paripṛcchāvyākaraṇaṃ bhavati /",
        "root": false
      },
      {
        "original": "[293|19-293|20]\nsthāpanīyastu yathā antavān loko 'nantavānityevamādi sūtrāntādeva tu praśnavyākaraṇānāṃ lakṣaṇaṃ draṣṭavyam /",
        "root": false
      },
      {
        "original": "[293|20-293|21]\nbhadantamahāsāṅghikāḥ sūtraṃ paṭhanti /",
        "root": false
      },
      {
        "original": "[293|21]\n\"catvārīmāni bhikṣavaḥ praśnavyākaraṇānīti /",
        "root": false
      },
      {
        "original": "[293|21-293|22]\nkatamāni catvāri /",
        "root": false
      },
      {
        "original": "[293|22]\nasti bhikṣava ekāṃśavyākaraṇīyaḥ praśnaḥ /\nasti yāvat sthāpanīyaḥ /",
        "root": false
      },
      {
        "original": "[293|23]\nkatamaśca bhikṣavaḥ ekāṃśavyākaraṇīyaḥ praśnaḥ /",
        "root": false
      },
      {
        "original": "[293|23-293|24]\nsarve saṃskārā anityā ityayaṃ bhikṣava ekāṃśavyākaraṇīyaḥ praśnaḥ /",
        "root": false
      },
      {
        "original": "[293|24]\nkatamaśca bhikṣavo vibhajyavyākaraṇīyaḥ praśnaḥ /",
        "root": false
      },
      {
        "original": "[293|24-293|25]\nsaṃcetanīyaṃ karma kṛtvā kiṃ prativedayata ityayam vibhajyavyākaraṇīyaḥ praśnaḥ /",
        "root": false
      },
      {
        "original": "[293|25-293|26]\nkatamaśca bhikṣavaḥ paripṛcchyavyākaraṇīyaḥ praśnaḥ /",
        "root": false
      },
      {
        "original": "[293|26-293|27]\nsaṃjñāsu puruṣasyātmā utāho 'nyāsaṃjñā anya ātmeti pṛṣṭena satā paripraṣṭavyaḥ katamaṃ punarāyuṣmānātmānaṃ pratyeti /",
        "root": false
      },
      {
        "original": "[293|27-293|28]\nsa cedevaṃ vadedau dārikaṃ khalvahayāyuṣmannātmānaṃ pratyemi /",
        "root": false
      },
      {
        "original": "[293|28-293|29]\nevaṃ satyanyā saṃjñā anya ātmetyevaṃ vacanīyaḥ /",
        "root": false
      },
      {
        "original": "[293|29]\nayaṃ hi paripṛcchya vyākaraṇīyaḥ praśnaḥ /",
        "root": false
      },
      {
        "original": "[293|29-294|01]\nkatamaśca bhikṣavaḥ sthāpanīyaḥ praśnaḥ /",
        "root": false
      },
      {
        "original": "[294|01]\ntadyathā śāśvato loko 'śāśvataḥ /",
        "root": false
      },
      {
        "original": "[294|01-294|02]\nśāśvataścāśāśvataśca /",
        "root": false
      },
      {
        "original": "[294|02]\nnaiva śāśvato nāśāśvataḥ /\nantavānantataḥ /\nantavāṃścānantaśca /",
        "root": false
      },
      {
        "original": "[294|02-294|03]\nnaivāntavānnānantavān /",
        "root": false
      },
      {
        "original": "[294|03-294|04]\nbhavati tathāgataḥ paraṃ maraṇānna bhavati tathāgataḥ paraṃ maraṇāt yāvadanyo jīvo 'nyaccharīramityayaṃ bhikṣavaḥ sthāpanīyaḥ praśna\" iti /",
        "root": false
      },
      {
        "original": "[294|04-294|05]\nyasya pudgalasya yo 'nuśayo yasminnālambane 'nuśete sa tena tasmin saṃprayuktaḥ /",
        "root": false
      },
      {
        "original": "[294|05-294|06]\nidaṃ tu vaktavyamatīte na kasmin yāvat pratyupanne na kasminniti /",
        "root": false
      },
      {
        "original": "[294|07]\nsamāsata ime dvividhāḥ kleśāḥ /\nsvalakṣaṇakleśāśca rāgaprativamānāḥ /",
        "root": false
      },
      {
        "original": "[294|08]\nsāmānyakleśāśca dṛṣṭivicikitsāda 'vidyāḥ /\ntatra tāvat /",
        "root": false
      },
      {
        "original": "[294|09-294|10]\nrāgapratighamānaiḥ syādatītapratyupasthitaiḥ /\nyatrotpannā 'prahīṇāste tasmin vastuni saṃyutaḥ // VAkK_5.23 //",
        "root": true
      },
      {
        "original": "[294|11-294|12]\natītāḥ pratyutpannāśca rāgapratighamānā yasmin vastunyutpannā na ca prahīṇāstasmin vastuni taiḥ saṃyuktaḥ /",
        "root": false
      },
      {
        "original": "[294|12]\nete hi svalakṣaṇakleśatvānna sarvasyāvaśyaṃ sarvatrotpadyante /",
        "root": false
      },
      {
        "original": "[294|13]\nsarvatrānāgatairebhirmānasaiḥ",
        "root": true
      },
      {
        "original": "[294|14]\nyatrāprahīṇāste iti varttate /",
        "root": false
      },
      {
        "original": "[294|14-294|15]\nanāgatairebhireva rāgapratighamānairmanobhūmikaiḥ sarvatra vastuni saṃyutastraiyadhvike /",
        "root": false
      },
      {
        "original": "[294|15]\nmānasānāṃ tryadhvaviṣayatvāt",
        "root": false
      },
      {
        "original": "[294|16]\nsvādhvike paraiḥ /",
        "root": true
      },
      {
        "original": "[294|17]\nanyai rāgapratighairanāgatairanāgata eva vastuni saṃyuktaḥ /\nke punaranye /",
        "root": false
      },
      {
        "original": "[294|17-294|18]\nye pañca vijñānakāyikā rāgāśca pratighāśca /",
        "root": false
      },
      {
        "original": "[294|18]\nutpattidharmabhireva /\ntaireva tu",
        "root": false
      },
      {
        "original": "[294|19]\najaiḥ sarvatra",
        "root": true
      },
      {
        "original": "[294|20]\nanutpattidharmabhiḥ pañcavijñānakāyikairapi sarvatra vastuni saṃyuktaḥ /\ntraiyadhvike 'pi",
        "root": false
      },
      {
        "original": "[294|21]\nśeṣaistu sarvaiḥ sarvatra saṃyutaḥ // VAkK_5.24 //\n[295|01]\nke punaḥ śeṣāḥ /\ndṛṣṭivicikitsā 'vidyāstraiyadhvikāḥ /",
        "root": true
      },
      {
        "original": "[295|01-295|02]\ntaiḥ sarvairapi sarvasminvastuni saṃyuktaḥ /",
        "root": false
      },
      {
        "original": "[295|02]\nsāmānyakleśatvāt /\nyāvadaprahīṇā ityadhikāro 'nuvarttata eva /",
        "root": false
      },
      {
        "original": "[295|02-295|03]\nkiṃ punaridamatītānāgatamucyate 'styatha na /",
        "root": false
      },
      {
        "original": "[295|03-295|04]\nyadyasti sarvakālāstitvātsaṃskārāṇāṃ śāśvatatvaṃ prāpnoti /",
        "root": false
      },
      {
        "original": "[295|04]\natha nāsti /\nkathaṃ tatra tena vā saṃyukto bhavati visaṃyukto vā /",
        "root": false
      },
      {
        "original": "[295|04-295|05]\nna saṃskārāṇāṃ śāśvatatvaṃ pratijñāyate vaibhāṣikaiḥ saṃskṛtalakṣaṇayogāt /",
        "root": false
      },
      {
        "original": "[295|05-295|06]\npratijñāyate tu viśadaṃ",
        "root": false
      },
      {
        "original": "[295|07]\nsarvakālāstitā",
        "root": true
      },
      {
        "original": "[295|08]\nkiṃ kāraṇam /",
        "root": false
      },
      {
        "original": "[295|09]\nuktatvāt",
        "root": true
      },
      {
        "original": "[295|10-295|11]\nuktaṃ hi bhagavatā '\"tītaṃ ced bhikṣavo rūpaṃ nābhaviṣyanna śrutavānāryaśrāvako 'tīte rūpe 'napekṣo 'bhaviṣyat /",
        "root": false
      },
      {
        "original": "[295|11-295|12]\nyasmāttarhyastyatītaṃ rūpaṃ tasmācchrutavānāryaśrāvako 'tīte rūpe 'napekṣo bhavati /",
        "root": false
      },
      {
        "original": "[295|12-295|13]\nanāgataṃ cedrūpaṃ nābhaviṣyat na śrutavānāryaśrāvako 'nāgataṃ rūpaṃ nābhyanandiṣyat /",
        "root": false
      },
      {
        "original": "[295|13-295|14]\nyasmāttarhyastyanāgataṃ rūpamiti\" vistaraḥ /",
        "root": false
      },
      {
        "original": "[295|15]\ndvayāt",
        "root": true
      },
      {
        "original": "[295|16]\n\"dvayaṃ pratītya vijñānasyotpāda\" ityuktam /\ndvayaṃ katamat /",
        "root": false
      },
      {
        "original": "[295|16-295|17]\ncakṣū rūpāṇi yāvat mano dharmā iti /",
        "root": false
      },
      {
        "original": "[295|17]\nasati vā 'tītānāgate tadālambanaṃ vijñānaṃ dvayaṃ pratītya na syāt /",
        "root": false
      },
      {
        "original": "[295|18]\nevaṃ tāvadāgamato 'styatītānāgataṃ yuktito 'pi /",
        "root": false
      },
      {
        "original": "[295|19]\nsadviṣayāt",
        "root": true
      },
      {
        "original": "[295|20]\nsati viṣaye vijñānaṃ pravartate nāsati /",
        "root": false
      },
      {
        "original": "[295|20-295|21]\nyadi cātītānāgataṃ na syādasadālambanaṃ vijñānaṃ syāt /",
        "root": false
      },
      {
        "original": "[295|21]\ntato vijñānameva na syādālambanābhāvāt /",
        "root": false
      },
      {
        "original": "[295|22]\nphalāt /",
        "root": true
      },
      {
        "original": "[295|23]\nyadi cātītaṃ na syāt śubhāśubhasya karmaṇaḥ phalamāyatyāṃ kathaṃ syāt /",
        "root": false
      },
      {
        "original": "[295|23-296|01]\nna hi phalotpattikāle varttamāno vipākaheturastīti /",
        "root": false
      },
      {
        "original": "[296|01-296|02]\ntasmādastyevātītānāgatamiti vaibhāṣikāḥ /",
        "root": false
      },
      {
        "original": "[296|02]\navaśyaṃ ca kilaitatsarvāstivādena satā 'bhyupagantavyam /\nyasmāt",
        "root": false
      },
      {
        "original": "[296|03]\ntadastivādāt sarvāstivādā iṣṭāḥ",
        "root": true
      },
      {
        "original": "[296|04]\nye he sarvamastīti vadanti atītamanāmataṃ pratyutpannaṃ ca te sarvāstivādāḥ /",
        "root": false
      },
      {
        "original": "[296|04-296|06]\nye tu kecidasti yat pratyutpannamadattaphalaṃ cātītaṃ karma kiñcinnāsti yaddattaphalamatītamanāgataṃ ceti vibhajya vadanti te vibhajyavādinaḥ /",
        "root": false
      },
      {
        "original": "[296|06-296|07]\nkati caite sarvāstivādā ityāha",
        "root": false
      },
      {
        "original": "[296|08]\ncaturvidhāḥ // VAkK_5.25 //",
        "root": true
      },
      {
        "original": "[296|09]\nte bhāvalakṣaṇāvasthā 'nyathā 'nyathikasaṃjñitāḥ /",
        "root": true
      },
      {
        "original": "[296|10]\nbhāvānyathiko bhadantadharmatrātaḥ /\nsa kilāha /",
        "root": false
      },
      {
        "original": "[296|10-296|11]\ndharmasyādhvasu, pravartamānasya bhāvānyathātvaṃ bhavati na dravyānyathātvam /",
        "root": false
      },
      {
        "original": "[296|11-296|12]\nyathā suvarṇabhājanasya bhittvā 'nyathā kriyamāṇasya saṃsthānānyathātvaṃ bhavati na varṇānyathātvam /",
        "root": false
      },
      {
        "original": "[296|12-296|13]\nyathā ca kṣīraṃ dadhitvena pariṇamadrasavīryavipākān parityajati na varṇam /",
        "root": false
      },
      {
        "original": "[296|13-296|14]\nevaṃ dharmo 'pyanāgatādadhvanaḥ pratyutpannamadhvānamāgacchannanāgatabhāvaṃ jahāti na dravyabhāvam /",
        "root": false
      },
      {
        "original": "[296|14-296|15]\nevaṃ pratyutpannādatītamadhvānaṃ gacchan pratyutpannabhāvaṃ jahāti na dravyabhāvamiti /",
        "root": false
      },
      {
        "original": "[296|16]\nlakṣāṇānyathiko bhadantaghoṣakaḥ /\nsa kilāha /",
        "root": false
      },
      {
        "original": "[296|16-296|17]\ndharmo 'dhvasu pravarttamāno 'tīto 'tītalakṣaṇayukto 'nāgatapratyutpannābhyāṃ lakṣaṇābhyāmaviyuktaḥ /",
        "root": false
      },
      {
        "original": "[296|17-296|18]\nanāgato 'nāgatalakṣaṇayukto 'tītapratyutpannābhyāmaviyuktaḥ /",
        "root": false
      },
      {
        "original": "[296|18-296|19]\nevaṃ pratyutpanno 'pyatītānāgatābhyāmaviyuktaḥ /",
        "root": false
      },
      {
        "original": "[296|19]\ntadyathā puruṣa ekasyāṃ striyāṃ raktaḥ śeṣāsvavirakta iti /",
        "root": false
      },
      {
        "original": "[296|20]\navasthā 'nyathiko bhadantavasumitraḥ /\nsa kilāha /",
        "root": false
      },
      {
        "original": "[296|20-296|21]\ndharmo 'dhvasu pravartamāno 'vasthāmavasthāṃ prāpyānyo 'nyo nidiśyate avasthāntarato na dravyāntarataḥ /",
        "root": false
      },
      {
        "original": "[296|21-296|23]\nyathaikā vartikā ekāṅke nikṣiptā ekamityucyate śatāṅke śataṃ sahasrāṅke sahasramiti /",
        "root": false
      },
      {
        "original": "[297|01]\nanyathānyathiko bhadantabuddhadevaḥ /\nsa kilāha /",
        "root": false
      },
      {
        "original": "[297|01-297|02]\ndharmo 'dhvasu pravartamānaḥ pūrvāparamapekṣyānyo 'nya ucyate avasthāntarato na dravyāntarataḥ /",
        "root": false
      },
      {
        "original": "[297|02-297|03]\nyathaikā strī mātā vocyate duhitā veti /",
        "root": false
      },
      {
        "original": "[297|03]\nityete catvāraḥ sarvāstivādāḥ /",
        "root": false
      },
      {
        "original": "[297|04]\neṣāṃ tu prathamaḥ pariṇāmavāditvāt sāṃkhyapakṣe nikṣeptavyaḥ /",
        "root": false
      },
      {
        "original": "[297|04-297|05]\ndvitīyasyādhvasaṃkaraḥ prāpnoti /",
        "root": false
      },
      {
        "original": "[297|05]\nsarvasya sarvakṣaṇayogāt /",
        "root": false
      },
      {
        "original": "[297|05-297|06]\npuruṣasya tu kasyāñcit striyāṃ rāgaḥ samudācarati kasyāñcit kevalaṃ samanvāgama iti kimatra sāmyam /",
        "root": false
      },
      {
        "original": "[297|06-297|07]\ncaturthasyāpyekasminnevādhvani trayo 'dhvānaḥ prāpnuvanti /",
        "root": false
      },
      {
        "original": "[297|07-297|08]\natīte 'dhvani pūrvapaścimau kṣaṇāvatītānāgatau madhyamaḥ kṣaṇaḥ pratyutpanna iti /",
        "root": false
      },
      {
        "original": "[297|08]\nevamanāgate 'pi /\nata eṣāṃ sarveṣāṃ",
        "root": false
      },
      {
        "original": "[297|09]\ntṛtīyaḥ śobhanaḥ",
        "root": true
      },
      {
        "original": "[297|10]\nyo 'yamavasthā 'nyathikaḥ /\ntasya kila",
        "root": false
      },
      {
        "original": "[297|11]\nadhvānaḥ kāritreṇa vyavasthitāḥ // VAkK_5.26 //",
        "root": true
      },
      {
        "original": "[297|12]\nyadā sa dharmaḥ kāritraṃ na karoti tadā 'nāgataḥ /\nyadā karoti tadā pratyutpannaḥ /",
        "root": false
      },
      {
        "original": "[297|13]\nyadā kṛtvā niruddhastadā 'tīta iti /\nparigatametatsarvam /\nidaṃ tu vaktavyam /",
        "root": false
      },
      {
        "original": "[297|13-297|14]\nyadyatītamapi dravyato 'styanāgatamiti /",
        "root": false
      },
      {
        "original": "[297|14]\nkasmāttadatītamityucyate 'nāgatamiti vā /",
        "root": false
      },
      {
        "original": "[297|14-297|15]\nnanu coktamadhvānaḥ kāritreṇa vyavasthitā iti /",
        "root": false
      },
      {
        "original": "[297|15-297|16]\nyadyevaṃ pratyutpannasya tatsabhāgasya cakṣuṣaḥ kiṃ kāritram /",
        "root": false
      },
      {
        "original": "[297|16]\nphaladānapratigrahaṇam /",
        "root": false
      },
      {
        "original": "[297|16-297|17]\natītānāmapi tarhi sabhāgahetvādīnāṃ phaladānāt kāritraprasaṅgo 'rdhakāritrasya veti lakṣaṇasaṃkaraḥ /",
        "root": false
      },
      {
        "original": "[297|18]\nidaṃ ca vaktavyam /\ntenaivātmanā sato dharmasya nityaṃ kāritrakaraṇe",
        "root": false
      },
      {
        "original": "[297|19]\nkiṃ vighnaṃ",
        "root": true
      },
      {
        "original": "[297|20]\nyena kadācit kāritraṃ karoti kadācinneti /\npratyayānāmasāmagrayamiti cet /\nna /",
        "root": false
      },
      {
        "original": "[297|21]\nnityamāstitvābhyupagamāt /\nyacca tat kāritramatītānāgataṃ pratyutpannaṃ cocyate",
        "root": false
      },
      {
        "original": "[297|22]\ntatkathaṃ",
        "root": true
      },
      {
        "original": "[298|01]\nkiṃ kāritrasyāpyanyadasti kāritram /",
        "root": false
      },
      {
        "original": "[298|01-298|02]\natha tannaivātītaṃ nāpyanāgataṃ na pratyutpannamasti ca /",
        "root": false
      },
      {
        "original": "[298|02]\ntenāsaṃskṛtatvānnityamastīti prāptam /",
        "root": false
      },
      {
        "original": "[298|02-298|03]\nato na vaktavyaṃ yadā karitraṃ na karoti dharmastadā 'nāgata iti /",
        "root": false
      },
      {
        "original": "[298|04]\nsyādeṣa doṣo yadi dharmāt kāritramanyatsyāt /\ntattu khalu",
        "root": false
      },
      {
        "original": "[298|05]\nnānyat",
        "root": true
      },
      {
        "original": "[298|06]\nato na bhavatyeṣa doṣaḥ /\nevaṃ tahi sa eva",
        "root": false
      },
      {
        "original": "[298|07]\nadhvāyogaḥ",
        "root": true
      },
      {
        "original": "[298|08-298|09]\nyadi dharma eva kāritraṃ kasmātsa eva dharmastenaivātmanā vidyamānaḥ kadācidatīta ityucyate kadācidanāgata ityadhvanāṃ vyavasthā na sidhyati /",
        "root": false
      },
      {
        "original": "[298|09]\nkimatra na sidhyati /",
        "root": false
      },
      {
        "original": "[298|10]\nyo hyajāto dharmaḥ so 'nāgataḥ /\nyo jāto bhavati na ca vinaṣṭaḥ sa varttamānaḥ /",
        "root": false
      },
      {
        "original": "[298|11]\nyo vinaṣṭaḥ so 'tītaḥ iti /\netadevātra vaktavyam /",
        "root": false
      },
      {
        "original": "[298|11-298|12]\nyadi yathā varttamānaṃ dravyato 'sti tathā 'tītamanāgataṃ cāsti /",
        "root": false
      },
      {
        "original": "[298|12]\ntasya",
        "root": false
      },
      {
        "original": "[298|13]\ntathā sataḥ /",
        "root": true
      },
      {
        "original": "[298|14]\najātanaṣṭatā kena",
        "root": true
      },
      {
        "original": "[298|15]\ntenaiva svabhāvena sato dharmasya kathamidaṃ sidhyatyajāta iti yo vinaṣṭaḥ iti veti /",
        "root": false
      },
      {
        "original": "[298|16]\nkimasya pūrvaṃ nāsīdyasyābhāvādajāta ityucyate /",
        "root": false
      },
      {
        "original": "[298|16-298|17]\nkiṃ ca paścānnāsti yasyābhāvā dvinaṣṭa ityucyate /",
        "root": false
      },
      {
        "original": "[298|17]\ntasmānna sidhyati sarvathā 'pyatrādhvatrayam /",
        "root": false
      },
      {
        "original": "[298|17-298|18]\nyadyabhutvā bhavatīti neṣyate bhūtvā ca punarna bhavatīti /",
        "root": false
      },
      {
        "original": "[298|18-298|19]\nyadapyuktaṃ \"saṃskṛtalakṣaṇayogānna śāśvatatvaprasaṅga\" iti /",
        "root": false
      },
      {
        "original": "[298|19]\ntadidaṃ kevalaṃ vāṅmātramutpādavināśayorayogāt /",
        "root": false
      },
      {
        "original": "[298|19-298|20]\nnityaṃ ca nāmāsti sa dharmo na ca nitya ityapūrvaiṣā vāco yuktiḥ /",
        "root": false
      },
      {
        "original": "[298|20]\nāha khalvapi",
        "root": false
      },
      {
        "original": "[298|21-298|22]\n\"svabhāvaḥ sarvadā cāsti bhāvo nityaśca neṣyate /\nna ca svabhāvād bhāvo 'nyo vyaktamīśvaraceṣṭitam /\"",
        "root": false
      },
      {
        "original": "[299|01]\nyattūktamuktatvāditi /\nvayamapi brūmo 'styatītānāgatamiti /",
        "root": false
      },
      {
        "original": "[299|01-299|02]\natītaṃ tu yad bhūtapūrvam /",
        "root": false
      },
      {
        "original": "[299|02]\nanāgataṃ yatsati hetau bhaviṣyati /",
        "root": false
      },
      {
        "original": "[299|02-299|03]\nevaṃ ca kṛtvā 'stītyucyate na tu punardravyataḥ /",
        "root": false
      },
      {
        "original": "[299|03]\nkaścaivamāha /\nvartamānavattadastīti /\nkathamanyathā 'sti /",
        "root": false
      },
      {
        "original": "[299|03-299|04]\natītā nāgatātmanā /",
        "root": false
      },
      {
        "original": "[299|04]\nidaṃ punastavopasthitam /",
        "root": false
      },
      {
        "original": "[299|04-299|05]\nkathaṃ tadatītamanāgataṃ cocyate yadi nityamastīti /",
        "root": false
      },
      {
        "original": "[299|05-299|07]\ntasmāt bhūtapūrvasya ca hetorbhāvinaśca phalasya bhūtapūratāṃ bhāvitāṃ ca jñāpayituṃ hetuphalāpavādadṛṣṭipratiṣedhārthamuktaṃ bhagavatā \"astyatītamastyanāgatami\"ti /",
        "root": false
      },
      {
        "original": "[299|07]\nastiśabdasya nipātatvāt /",
        "root": false
      },
      {
        "original": "[299|07-299|09]\nyathā 'sti dīpasya prāgabhāvo 'sti paścādabhāva iti vaktāro bhavanti yathā cāsti niruddhaḥ sa dīpo na tu mayā nirodhita iti /",
        "root": false
      },
      {
        "original": "[299|09]\nevamatītānāgatamapyastītyuktam /",
        "root": false
      },
      {
        "original": "[299|09-299|10]\nanyathā hyatītānāgatabhāva eva na sidhyet /",
        "root": false
      },
      {
        "original": "[299|10-299|11]\nyattarhi laguḍaśikhīyakānparivrājakānadhikṛṭyoktaṃ bhagavatā \"yatkarmābhyatītaṃ kṣīṇaṃ niruddhaṃ vigataṃ vipariṇataṃ tadastī\"ti /",
        "root": false
      },
      {
        "original": "[299|11-299|12]\nkiṃ te tasya tasya karmaṇo bhūtapūrvatvaṃ necchanti sma /",
        "root": false
      },
      {
        "original": "[299|12-299|13]\ntatra punastadāhitaṃ tasyāṃ saṃtatau phaladānasāmarthyaṃ saṃdhāyoktam /",
        "root": false
      },
      {
        "original": "[299|13]\nanyathā hi svena bhāvena vidyamānamatītaṃ na sidhyet /",
        "root": false
      },
      {
        "original": "[299|13-299|15]\nitthaṃ caitadevaṃ yat paramārthaśūnyatayāmuktaṃ bhagavatā \"cakṣurutpadyamānaṃ na kutaścidāgacchati nirudhyamānaṃ na kvacitsaṃnicayaṃ gacchati /",
        "root": false
      },
      {
        "original": "[299|15-299|16]\niti hi bhikṣavaścakṣurabhūtvā bhavati bhūtvā ca pratigacchatī\"ti",
        "root": false
      },
      {
        "original": "[299|16-299|17]\nyadi cānāgataṃ cakṣuḥ syānnoktaṃ syād bhūtvā na bhavatīti /",
        "root": false
      },
      {
        "original": "[299|17]\nvarttamāne 'dhvanyabhūtvā bhavatīti cet na /",
        "root": false
      },
      {
        "original": "[299|17-299|18]\nadhvano bhāvādanarthāntaratvāt /",
        "root": false
      },
      {
        "original": "[299|18]\natha svātmanyabhūtvā bhavati /\nsiddhamidamanāgataṃ cakṣurnāstīti /",
        "root": false
      },
      {
        "original": "[299|18-299|19]\nyadapyuktaṃ \"dvayaṃ pratītya vijñānasyotpādāditi idaṃ tāvadiha saṃpradhāryam /",
        "root": false
      },
      {
        "original": "[299|20-299|21]\nyanmanaḥ pratītya dharmaścotpadyate manovijñānaṃ kiṃ tasya yathā manojanakaḥ pratyaya evaṃ dharmā āhosvidālambanamātraṃ dharmā iti /",
        "root": false
      },
      {
        "original": "[299|21-299|22]\nyadi tāvat janakaḥ pratyayo dharmāḥ kathaṃ yadanāgataṃ kalpasahasreṇa bhaviṣyati vā na vā tadidānīṃ vijñānaṃ janayiṣyati /",
        "root": false
      },
      {
        "original": "[299|23]\nnirvāṇaṃ ca sarvapravṛttinirodhājjanakaṃ nopapadyate /\nathālambanamātraṃ dharmā bhavanti /",
        "root": false
      },
      {
        "original": "[299|24]\natītānāgatamapyālambanaṃ bhavatīti brūmaḥ /\nyadi nāsti kathamālambanam /",
        "root": false
      },
      {
        "original": "[299|24-299|25]\natredānīṃ brūmaḥ /",
        "root": false
      },
      {
        "original": "[299|25]\nyadā tadālambanaṃ tathāsti kathaṃ tadālambanam abhūt bhaviṣyati ceti /",
        "root": false
      },
      {
        "original": "[299|25-299|26]\nna hi kaścidatītaṃ rūpaṃ vedanāṃ vā smarannastīti paśyati /",
        "root": false
      },
      {
        "original": "[299|26]\nkiṃ tarhi /\nabhūditi /",
        "root": false
      },
      {
        "original": "[299|26-299|27]\nyathā khalvapi varttamānaṃ rūpamanubhūtaṃ tathā tadatītaṃ smaryate /",
        "root": false
      },
      {
        "original": "[299|27-299|28]\nyathā cānāgataṃ varttamānaṃ bhaviṣyati tathā buddhyā gṛhyate /",
        "root": false
      },
      {
        "original": "[299|28]\nyadi ca tattathaivāsti vartamānaṃ prāpnoti /",
        "root": false
      },
      {
        "original": "[299|28-299|29]\natha nāsti /",
        "root": false
      },
      {
        "original": "[299|29]\nasadapyālambanaṃ bhavatīti siddham /\ntadeva tadvikīrṇamiti cet /\nna /",
        "root": false
      },
      {
        "original": "[300|01]\nvikīrṇasyāgrahaṇāt /\nyadi ca tattadeva rūpaṃ kevalaṃ paramāṇuśo vibhaktam /",
        "root": false
      },
      {
        "original": "[300|01-300|02]\nevaṃ sati paramāṇavo nityāḥ prāpnuvanti /",
        "root": false
      },
      {
        "original": "[300|02-300|03]\nparamāṇusaṃcaryāvabhāgamātraṃ caivaṃ sati prāpnoti /",
        "root": false
      },
      {
        "original": "[300|03-300|04]\nna tu kiñcidutpadyate nāpi nirudhyata ityājīvikavāda ālambito bhavati /",
        "root": false
      },
      {
        "original": "[300|04-300|05]\nsūtraṃ cāpaviddhaṃ bhavati \"cakṣurutpadyamānaṃ na kutaścidāgacchatī\"ti vistaraḥ /",
        "root": false
      },
      {
        "original": "[300|05]\naparamāṇusaṃcitānāṃ vedanādīnāṃ kathaṃ vikīrṇatvam /",
        "root": false
      },
      {
        "original": "[300|05-300|06]\nte 'pi ca yathotpannānubhūtāḥ smaryante /",
        "root": false
      },
      {
        "original": "[300|06]\nyadi ca te tathaiva santi nityāḥ prāpnuvanti /",
        "root": false
      },
      {
        "original": "[300|06-300|07]\natha na santi /",
        "root": false
      },
      {
        "original": "[300|07]\nasadapyālambanamiti siddham /",
        "root": false
      },
      {
        "original": "[300|07-300|08]\nyadyasadapyālambanaṃ syāt trayodaśamapyāyatanaṃ syāt /",
        "root": false
      },
      {
        "original": "[300|08]\natha trayodaśamāyatanaṃ nāstītyasya vijñānasya kimālambanam /",
        "root": false
      },
      {
        "original": "[300|09]\netadeva nāmalambanam /\nevaṃ tarhi nāma eva nāstīti pratīyeta /",
        "root": false
      },
      {
        "original": "[300|09-300|10]\nyaśca śabdasya prāgabhāvamālambate kiṃ tasyālambanam /",
        "root": false
      },
      {
        "original": "[300|10]\nśabda eva /",
        "root": false
      },
      {
        "original": "[300|10-300|11]\nevaṃ tarhi yaḥ śabdābhāvaṃ prārthayate tasya śabda eva kartavyaḥ syāt /",
        "root": false
      },
      {
        "original": "[300|11]\nanāgatāvasya iti cet /",
        "root": false
      },
      {
        "original": "[300|11-300|12]\nsati kathaṃ nāstibuddhiḥ /",
        "root": false
      },
      {
        "original": "[300|12]\nvartamāno nāstīti cet /\nna /\nekatvāt /",
        "root": false
      },
      {
        "original": "[300|12-300|13]\nyāvatā tasya viśeṣastasyābhūtvābhāvasiddhiḥ /",
        "root": false
      },
      {
        "original": "[300|13]\ntasmādubhayaṃ vijñānasyālambanam bhāvaścābhāvaśca /",
        "root": false
      },
      {
        "original": "[300|14-300|15]\nyattarhi bodhisattvenoktam \"yattat loke nāstitadahaṃ jñāsyāmi vā drakṣyāmi vā nedaṃ sthānaṃ vidyata\" iti /",
        "root": false
      },
      {
        "original": "[300|15-300|16]\napare ābhimānikā bhavantyasantamapyavabhāsaṃ santaṃ paśyanti /",
        "root": false
      },
      {
        "original": "[300|16]\nahaṃ tu santamevārstīti paśyāmītyayaṃ tatrābhiprāyaḥ /",
        "root": false
      },
      {
        "original": "[300|16-300|18]\nitarathā hi sarvabuddhīnāṃ sadālambanatve kuto 'sya vimarśaḥ syāt ko vā viśeṣaḥ /",
        "root": false
      },
      {
        "original": "[300|18]\nitthaṃ caitadevam /",
        "root": false
      },
      {
        "original": "[300|18-300|19]\nyadanyatra bhagavatoktam \"etat bhikṣurmama śrāvako yāvatsa mayā kalpamavoditaḥ sāyaṃ viśeṣāya paraiṣyati /",
        "root": false
      },
      {
        "original": "[300|19-300|20]\nsāyamavoditaḥ kalpaṃ viśeṣāya paraiṣyati /",
        "root": false
      },
      {
        "original": "[300|20-300|21]\nsacca sato jñāsyati asaccāsataḥ sottarañca sottarataḥ anuttaraṃ cānurattarata\" iti /",
        "root": false
      },
      {
        "original": "[300|21]\ntasmādayamapyahetuḥ /\nsadālambanatvādvijñānasyeti /",
        "root": false
      },
      {
        "original": "[300|21-300|22]\nyadaṣyuktaṃ phalāditi /",
        "root": false
      },
      {
        "original": "[300|22]\nnaiva hi sautrāntikā atītāt karmaṇaḥ phalotpatti varṇayanti /",
        "root": false
      },
      {
        "original": "[300|23]\nkiṃ tarhi /\ntatpūrvakātsaṃtānaviśeṣādityātmavādapratiṣedhe saṃpravedayiṣyāmaḥ /",
        "root": false
      },
      {
        "original": "[300|24-300|25]\nyasya tvatītānāgataṃ dravyato 'sti tasya phalaṃ nityamevāstīti kiṃ tatra karmaṇaḥ sāmarthyam /",
        "root": false
      },
      {
        "original": "[300|25]\nutpādane sāmarthyam /\nutpādastarhyabhūtvā bhavatīti siddham /",
        "root": false
      },
      {
        "original": "[301|01]\natha sarvameva cāsti /\nkasyedānīṃ kva sāmarthyam /",
        "root": false
      },
      {
        "original": "[301|01-301|02]\nvārṣagaṇyavādaścaivaṃ dyotito bhavati /",
        "root": false
      },
      {
        "original": "[301|02]\n\"yadastyastyeva tat /\nyannāsti nāstyeva tat /\nasato nāsti saṃbhavaḥ /",
        "root": false
      },
      {
        "original": "[301|03]\nsato nāsti vināśa\" iti /\nvartamānīkaraṇe tarhi sāmarthyam /",
        "root": false
      },
      {
        "original": "[301|03-301|04]\nkimidaṃ varttamānīkaraṇaṃ nāma /",
        "root": false
      },
      {
        "original": "[301|04]\ndeśāntarākarṣaṇam cet /\nnityaṃ prasaktam /\narūpiṇāṃ ca kathaṃ tat /",
        "root": false
      },
      {
        "original": "[301|04-301|05]\nyacca tadākarṣaṇaṃ tadabhūtvā bhūtam /",
        "root": false
      },
      {
        "original": "[301|05-301|06]\nsvabhāvaviśeṣaṇaṃ cet siddhamabhūtvā bhavanam /",
        "root": false
      },
      {
        "original": "[301|06]\ntasmānnaivaṃ sarvāstivādaḥ śāsane sādhurbhavati /",
        "root": false
      },
      {
        "original": "[301|06-301|07]\nyadatītānāgataṃ dravyato 'stīti vadati /",
        "root": false
      },
      {
        "original": "[301|07]\nevaṃ tu sādhurbhavati /\nyathā sūtre sarvamastītyuktaṃ tathā vadati /",
        "root": false
      },
      {
        "original": "[301|08]\nkathaṃ ca sūtre sarvamastītyuktam /\n\"sarvamastīti brāhmaṇa yāvadeva dvādaśāyatanānī\"ti /",
        "root": false
      },
      {
        "original": "[301|09]\nadhvatrayaṃ vā /",
        "root": false
      },
      {
        "original": "[301|09-301|10]\nyathā tu tadasti tathoktaṃ athāsatyatītātānāgate kathaṃ tena tasminvā saṃyukto bhavati /",
        "root": false
      },
      {
        "original": "[301|10-301|11]\ntajjataddhetvanuśayabhāvāt kleśena tadālambane kleśānuśayabhāvādvastuni saṃyukto bhavati /",
        "root": false
      },
      {
        "original": "[301|11]\nastyeva tvatītānāgatamiti vaibhāṣikāḥ /",
        "root": false
      },
      {
        "original": "[301|11-301|12]\nyatra netum śakyate tatrātmakātmanaivaṃ veditavyam /",
        "root": false
      },
      {
        "original": "[301|13]\ngambhīrā khaludharmatā // VAkK_5.27 //",
        "root": true
      },
      {
        "original": "[301|14]\nnāvaśyaṃ tarhyasādhyā bhavatīti /\nasti paryāyo yadutpadyate tannirudhyate /",
        "root": false
      },
      {
        "original": "[301|15]\nrūpamutpadyate rūpaṃ nirudhyate /\nasti paryāyo 'nyadutpadyate 'nyannirudhyate /",
        "root": false
      },
      {
        "original": "[301|15-301|16]\nanāgatamutpadyate varttamānaṃ nirudhyate /",
        "root": false
      },
      {
        "original": "[301|16]\nadhvā 'pyutpadyate /\nutpadyamānasyādhvasaṃgṛhītatvāt /",
        "root": false
      },
      {
        "original": "[301|17]\nadhvano 'pyutpadyate /\nanekakṣaṇikatvādanāgatasyādhvanaḥ /",
        "root": false
      },
      {
        "original": "[301|17-301|18]\ngatametat yatprasaṅgenāgatam /",
        "root": false
      },
      {
        "original": "[301|19]\nidānīmidaṃ vicāryate /\nyadvastu prahīṇaṃ visaṃyuktaḥ sa tasminvastuni /",
        "root": false
      },
      {
        "original": "[301|19-301|20]\nyatra vā visaṃ yuktaḥ prahīṇaṃ tasya tadvastviti /",
        "root": false
      },
      {
        "original": "[301|20-301|21]\nyatra tāvadvisaṃyuktaḥ prahīṇaṃ tasya tadvastu /",
        "root": false
      },
      {
        "original": "[301|21]\nsyātu prahīṇaṃ na ca tatra visaṃyuktastadyathā",
        "root": false
      },
      {
        "original": "[301|22-301|23]\nprahīṇe duḥkhadṛggheye saṃyuktaḥ śeṣasarvagaiḥ /\nprāk prahīṇe prakāre ca śeṣaistadviṣayairmalaiḥ // VAkK_5.28 //",
        "root": true
      },
      {
        "original": "[301|24-302|01]\nduḥkhajñāne samutpanne samudayajñāne 'nutpanne duḥkhadarśanaprahātavyo nikāyaḥ prahīṇo bhavati /",
        "root": false
      },
      {
        "original": "[302|01]\ntasmin prahīṇe tadālambanaiḥ samudayadarśanaprahātavyaiḥ sarvatragaiḥ saṃyuktaḥ /",
        "root": false
      },
      {
        "original": "[302|02-302|03]\nbhāvanāprahātavye 'pi nikāye navānāṃ prakārāṇāṃ yaḥ prakāraḥ prāk prahīṇastasmin prahīṇe 'pi śeṣaistadālambanaiḥ kleśaiḥ saṃyukto veditavyaḥ /",
        "root": false
      },
      {
        "original": "[302|04-302|05]\nkasminvastuni katyanuśayā anuśerata iti etatpratipadamabhidhīyamānaṃ bahutaraṃ vaktavyaṃ jāyate /",
        "root": false
      },
      {
        "original": "[302|05]\ntasmāt piṇḍavibhāṣāṃ kurvanti /",
        "root": false
      },
      {
        "original": "[302|05-302|06]\nkathamalpenālpena yatnena mahato mahataḥ praśnaughān pratipādyemahīti /",
        "root": false
      },
      {
        "original": "[302|06-302|07]\nsamāsata ime ṣoḍaśa dharmāḥ kāmarūpārupyāvacarāḥ pañcaprakārāḥ anāsravāśca /",
        "root": false
      },
      {
        "original": "[302|07]\ncittānyapi ṣoḍaśa etānyeva /",
        "root": false
      },
      {
        "original": "[302|07-302|09]\ntatra katamo dharmaḥ kasya cittasyālambanamiti jñātvā amuṣminniyanto 'nuśayā anuśerata ityetadabhyūhitavyam /",
        "root": false
      },
      {
        "original": "[302|09]\ntatra tāvat",
        "root": false
      },
      {
        "original": "[302|10-302|11]\nduḥkhahetudṛgabhyāsapraheyāḥ kāmadhātujāḥ /\nsvakatrayaikarūpāptāmalavijñānagocarāḥ // VAkK_5.29 //",
        "root": true
      },
      {
        "original": "[302|12]\nsvakaṃ ca tattrayaṃ ca svakatrayam /",
        "root": false
      },
      {
        "original": "[302|12-302|13]\nekaṃ ca tadrūprāptaṃ ca ekarūpāptam /",
        "root": false
      },
      {
        "original": "[302|13]\neṣā vigrahajātiḥ /",
        "root": false
      },
      {
        "original": "[302|13-302|14]\nkāmāvacarāstāvad duḥkhasamudayadarśanaheyā bhāvanāheyāśca dharmāḥ pañcānāṃ cittānāmālambanam /",
        "root": false
      },
      {
        "original": "[302|14-302|15]\nsvadhātukānāṃ trayāṇāṃ teṣāmeva ūrdhvadhātukasyaikasya bhāvanāheyasyaiva anāsravasya ceti /",
        "root": false
      },
      {
        "original": "[302|16]\nsvadādharatrayordhvaikāmalānāṃ rūpadhātujāḥ /",
        "root": true
      },
      {
        "original": "[302|17]\nrūpāvacarāsta eva triprakārā dharmā aṣṭānāṃ cittānāmālambanam /",
        "root": false
      },
      {
        "original": "[302|17-302|18]\nsvadhātukānāṃ trayāṇāṃ teṣāmeva /",
        "root": false
      },
      {
        "original": "[302|18]\nadharadhātukānāṃ trayāṇāṃ teṣāmeva /",
        "root": false
      },
      {
        "original": "[302|18-302|19]\nūrdhvadhātukasyaikasya bhāvanāheyasyaiva /",
        "root": false
      },
      {
        "original": "[302|19]\nanāsravasya ceti /",
        "root": false
      },
      {
        "original": "[302|20]\nārupyajāstridhātvāptatrayānāsravagocarāḥ // VAkK_5.30 //",
        "root": true
      },
      {
        "original": "[302|21]\nārūpyāvacarāsta eva triprakārā dharmā daśānāṃ cittānāmālambanam /",
        "root": false
      },
      {
        "original": "[302|21-302|22]\ntraidhātukānāṃ triprakārāṇāṃ teṣāmeva /",
        "root": false
      },
      {
        "original": "[302|22]\nanāsravasya ceti /",
        "root": false
      },
      {
        "original": "[302|22-302|23]\nuktāstraidhātukā duḥkhasamudayadarśanaheyā bhāvanāheyāśca dharmāḥ /",
        "root": false
      },
      {
        "original": "[302|24]\nnirodhamārgadṛggheyāḥ sarve svādhikagocarāḥ /",
        "root": true
      },
      {
        "original": "[303|01]\nnirodhamārgadarśanaheyānāṃ svaṃ cittaṃ nirodhamārgadarśanaheyameva /",
        "root": false
      },
      {
        "original": "[303|01-303|02]\ntasyādhikasya te dharmā ālambanaṃ jñeyāḥ /",
        "root": false
      },
      {
        "original": "[303|02]\nkathaṃ kṛtvā /",
        "root": false
      },
      {
        "original": "[303|02-303|03]\nkāmāvacarā hi nirodhadarśanaheyā dharmāḥ ṣaṇṇāṃ vijñānānāmālambanam /",
        "root": false
      },
      {
        "original": "[303|03-303|04]\npūrvoktānāṃ pañcānāṃ tasyaiva ca nirodhadarśanaprahātavyasyādhikasya /",
        "root": false
      },
      {
        "original": "[303|04]\nmārgadarśanaheyā apyevam /",
        "root": false
      },
      {
        "original": "[303|04-303|05]\npañcānāṃ pūrvoktānāṃ tasyaiva ca mārgadarśanaprahātavyasyādhikasya /",
        "root": false
      },
      {
        "original": "[303|05]\nevaṃ rūpārūpyāvacarāṇi /",
        "root": false
      },
      {
        "original": "[303|05-303|07]\nnirodhamārgadarśanaprahātavyāstasyaiva nirodhamārgadarśanaprahātavyasyādhikasya cittasyālambanamiti navānāmekādaśānāṃ ca cittānāmālambanaṃ bhavanti /",
        "root": false
      },
      {
        "original": "[303|07-303|08]\nuktāstraidhātukāḥ pañcaprakārāḥ dharmāḥ /",
        "root": false
      },
      {
        "original": "[303|09]\nanāsravāstridhātvantyatrayānāsravagocarāḥ // VAkK_5.31 //",
        "root": true
      },
      {
        "original": "[303|10]\nanāsravā dharmā daśānāṃ cittānāmālambanam /",
        "root": false
      },
      {
        "original": "[303|10-303|11]\ntraidhātukānāmantyānāṃ triprakārāṇāṃ nirodhamārgadarśanabhāvanāheyānāmanāsravasyeti /",
        "root": false
      },
      {
        "original": "[303|11-303|12]\npunarasyaivārthasyādhyardhena ślokena saṃgraho bhavati /",
        "root": false
      },
      {
        "original": "[303|13-303|15]\n\"duḥkhahetudṛgabhyāsaheyā dhātutraye 'malāḥ\npañcāṣṭadaśavijñānadaśavijñānagocarāḥ\nnirodhamārgadṛggheyāḥ sarve svādhikagocarāḥ\" / iti /",
        "root": false
      },
      {
        "original": "[303|16-303|17]\nevameṣāṃ ṣoḍaśānāṃ cittānāṃ ṣoḍaśadharmālambanavyavasthāṃ viditvā kathamanuśayakāryāṃ yojayitavyam /",
        "root": false
      },
      {
        "original": "[303|17]\ndiṅamātraṃ darśayiṣyāmaḥ /",
        "root": false
      },
      {
        "original": "[303|18-303|19]\nsukhendriyālambane vijñāne katyanuśayāḥ anuśerata iti praśna āgate vicārayitavyam /",
        "root": false
      },
      {
        "original": "[303|19-303|20]\nsukhendriyaṃ saptavidhaṃ kāmāvacaraṃ bhāvanāprahātavyaṃ rūpāvacaraṃ ca pañcaprakāramanāsravaṃ ceti /",
        "root": false
      },
      {
        "original": "[303|20-303|21]\ntadetatsamāsato dvādaśadharmasya vijñānasyālambanaṃ bhavati /",
        "root": false
      },
      {
        "original": "[303|21]\nkāmāvacarasya catuṣprakārasyānyatra nirodhadarśanaheyāt /",
        "root": false
      },
      {
        "original": "[303|22-303|23]\nrūpāvacarasya pañcaprakārasyārūpyāvacarasya dviprakārasya mārgadarśanabhāvanāheyasyānāsravasya ca /",
        "root": false
      },
      {
        "original": "[303|23]\nidaṃ dvādaśavidhaṃ sukhendriyālambanaṃ vijñānam /",
        "root": false
      },
      {
        "original": "[303|23-303|25]\ntatra yathāsaṃbhavaṃ kāmāvacarāścatvāro nikāyā rūpāvacarāśca saṃskṛtālambanā ārūpyāvacarau ca dvau nikāyau sarvatragāścānuśayā anuśerata iti jñātavyam /",
        "root": false
      },
      {
        "original": "[303|25-303|26]\nsukhendriyālambanālambane vijñāne katyanuśayā anuśerate /",
        "root": false
      },
      {
        "original": "[303|26-304|01]\ntat punaḥ sukhendriyālambanālambanaṃ dvādaśavidhaṃ vijñānaṃ katamasya vijñānasyālambanam /",
        "root": false
      },
      {
        "original": "[304|01-304|02]\ntasyaiva dvādaśavidhāsyārūpyāvacarasya ca bhūyo dviprakārasya duḥkhasamudayadarśanaprahātavyasya /",
        "root": false
      },
      {
        "original": "[304|02-304|05]\nidaṃ caturdaśavidhaṃ sukhendriyālambanālambanaṃ vijñānaṃ tatrārūpyāvacarau dvau duḥkhasamudayadarśanaheyau vardhayitvā kāmāvacarā ārūpyāvacarāścatvāro nikāyā rūpāvacarāḥ saṃskṛtālambanā anuśayā anuśerata iti jñātavyam /",
        "root": false
      },
      {
        "original": "[304|05]\nanayā vartanyā 'nyadapyanugantavyam /",
        "root": false
      },
      {
        "original": "[304|05-304|06]\nyairanuśayairyaccittaṃ sānuśayaṃ te 'nuśayāstasmiścitte 'nuśerate /",
        "root": false
      },
      {
        "original": "[304|06]\nsyuranuśerate /",
        "root": false
      },
      {
        "original": "[304|06-304|07]\nye 'nuśayāstena cittena saṃprayuktā aprahīṇāstadālambanāścāprahīṇāṃ /",
        "root": false
      },
      {
        "original": "[304|07]\nsyurnānuśerate /",
        "root": false
      },
      {
        "original": "[304|07-304|08]\nye 'nuśayāstena cittena saṃprayuktāḥ prahīṇāstadālambanāśca /",
        "root": false
      },
      {
        "original": "[304|08]\ntadevaṃ kṛtvā bhavati /",
        "root": false
      },
      {
        "original": "[304|09]\ndvidhā sānuśayaṃ kliṣṭamakliṣṭamanuśāyakaiḥ /",
        "root": true
      },
      {
        "original": "[304|10-304|11]\nkliṣṭaṃ cittamanuśayānaiścānuśayaiḥ sānuśayaṃ tatsaṃprayuktatadālambanairaprahīṇairananuśayānaiśca tatsaṃprayuktaiḥ prahīṇaistatsahitatvāt /",
        "root": false
      },
      {
        "original": "[304|11-304|12]\nakliṣṭaṃ tu cittamanuśayānaireva tadālambanairaprahīṇairiti /",
        "root": false
      },
      {
        "original": "[304|13]\nathaiṣāṃ daśānāmanuśayānāṃ kathaṃ pravṛttiriti /",
        "root": false
      },
      {
        "original": "[304|13-304|14]\nādita eva tāvadavidyāyyogātsatyeṣu sa muhyati /",
        "root": false
      },
      {
        "original": "[304|14]\nduḥkhamasmai na rocate yāvat mārgastataḥ",
        "root": false
      },
      {
        "original": "[304|15]\nmohākāṅkṣā",
        "root": true
      },
      {
        "original": "[304|16]\nmūḍhasya pakṣadvayaṃ śrutvā vicikitsotpadyate /\nduḥkhaṃ nvidaṃ natvidaṃ duḥkhamityevamādi /",
        "root": false
      },
      {
        "original": "[304|17]\ntato mithyādṛṣṭiḥ",
        "root": true
      },
      {
        "original": "[304|18]\nvicikitsāyā mithyādṛṣṭiḥ pravartate /",
        "root": false
      },
      {
        "original": "[304|18-304|19]\nsaṃśayitasya mithyāśramaṇacittānāṃ mithyāniścayotpatteḥ /",
        "root": false
      },
      {
        "original": "[304|19]\nnāsti duḥkhamityevmādi /",
        "root": false
      },
      {
        "original": "[304|20]\nsatkāyadṛktataḥ // VAkK_5.32 //",
        "root": true
      },
      {
        "original": "[304|21]\nmithyādṛṣṭeḥ kila satkāyadṛṣṭiḥ pravartate /\nduḥkhataḥ skandhānapohyātmato 'bhiniveśāt /",
        "root": false
      },
      {
        "original": "[304|22]\ntato 'ntagrahaṇaṃ",
        "root": true
      },
      {
        "original": "[305|01]\nsatkāyadṛṣṭerantagrāhadṛṣṭiḥ pravartate /\nātmanaḥ śāśvatocchedāntagrahaṇāt /",
        "root": false
      },
      {
        "original": "[305|02]\ntasmācchhīlāmarśaḥ",
        "root": true
      },
      {
        "original": "[305|03]\nantagrahācchīlavrataparāmarśaḥ /",
        "root": false
      },
      {
        "original": "[305|03-305|04]\nyamevāntaṃ gṛhṇāti tena śuddhipratyāgamanāt /",
        "root": false
      },
      {
        "original": "[305|05]\ntato dṛśaḥ /",
        "root": true
      },
      {
        "original": "[305|06]\nāmarśa iti vartate /\nśīlavrataparāmarśāddṛṣṭiparāmarśaḥ pravartate /",
        "root": false
      },
      {
        "original": "[305|06-305|07]\nyena śuddhiṃ pratyeti tasyāgrato grahaṇāt /",
        "root": false
      },
      {
        "original": "[305|07]\ntato /",
        "root": false
      },
      {
        "original": "[305|08]\nrāgaḥ svadṛṣṭau mānaśca",
        "root": true
      },
      {
        "original": "[305|09]\ntasyāmabhiṣvaṅgāt tayā connatigamanāt /",
        "root": false
      },
      {
        "original": "[305|10]\ndveṣo 'nyatra",
        "root": true
      },
      {
        "original": "[305|11]\nsvadṛṣṭyadhyavasitasya tatpratyanīkabhūtāyāṃ paradṛṣṭau dveṣaḥ pravartate /",
        "root": false
      },
      {
        "original": "[305|11-305|13]\napare svadṛṣṭāvevānyatra gṛhīte tyaktāyāṃ dveṣamicchanti darśanaheyānāṃ rāgādīnāṃ svāsāntānikadṛṣṭyālambanatvāt /",
        "root": false
      },
      {
        "original": "[305|14]\nityanukramaḥ // VAkK_5.33 //",
        "root": true
      },
      {
        "original": "[305|15]\neṣa eṣāṃ daśānāṃ kleśānāṃ pravṛttikramaḥ /",
        "root": false
      },
      {
        "original": "[305|16]\nutpadyamānastu tribhiḥ kāraṇairutpadyate /",
        "root": false
      },
      {
        "original": "[305|17-305|18]\naprahīṇādanuśayādviṣayāt pratyupasthitāt\nayoniśo manaskārāt kleśaḥ",
        "root": true
      },
      {
        "original": "[305|19-305|20]\ntadyathā rāgānuśayo 'prahīṇo bhavatyaparijñātaḥ kāmarāgaparyavasthānīyāśca dharmā ābhāsagatā bhavanti tatra cāyoniśo manaskāra evaṃ kāmarāga utpadyate /",
        "root": false
      },
      {
        "original": "[305|20-305|21]\ntānyetāni yathākramaṃ hetuviṣayaprayogabalāni /",
        "root": false
      },
      {
        "original": "[305|21]\nevamanyo 'pi kleśa utpadyata iti veditavyo yaḥ",
        "root": false
      },
      {
        "original": "[305|22]\nsaṃpūrṇakāraṇaḥ // VAkK_5.34 //",
        "root": true
      },
      {
        "original": "[306|01]\nkadācitkial viṣayabalenaivotpadyante /\nna hetubalena /",
        "root": false
      },
      {
        "original": "[306|01-306|02]\nyathā parihāṇadharmakasyārhata iti /",
        "root": false
      },
      {
        "original": "[306|02-306|03]\neta evānuśayāḥ sūtre bhagavatā traya āsravā uktāḥ kāmasravo bhavāsravo 'vidyāsrava iti /",
        "root": false
      },
      {
        "original": "[306|03-306|04]\ncatvāra oghāḥ kāmaugho bhavaugho dṛṣṭyobho 'vidyaughaśca /",
        "root": false
      },
      {
        "original": "[306|04]\ncatvāro yogā eta eva /",
        "root": false
      },
      {
        "original": "[306|04-306|05]\ncatvāryupādānāni kāmopādānaṃ dṛṣṭyupādānaṃ śīlavṛtopādānamātmavādopādānamiti /",
        "root": false
      },
      {
        "original": "[306|05]\ntatra tāvat",
        "root": false
      },
      {
        "original": "[306|06]\nkāme saparyavasthānāḥ kleśāḥ kāmāsravo vinā /",
        "root": true
      },
      {
        "original": "[306|07]\nmohena",
        "root": true
      },
      {
        "original": "[306|08-306|09]\navidyāṃ varjayitvā 'nye kāmāvacarāḥ kleśāḥ saha paryavasthānaiḥ kāmāsravo veditavya ekacatvāriṃśaddravyāṇi /",
        "root": false
      },
      {
        "original": "[306|09-306|10]\nekatriṃśadanuśayāḥ pañcaprakārāmavidyāṃ hitvā daśa paryavasthānāni /",
        "root": false
      },
      {
        "original": "[306|11]\nanuśayā eva rūpārūpye bhavāsravaḥ // VAkK_5.35 //",
        "root": true
      },
      {
        "original": "[306|12]\nvinā moheneti vartate /",
        "root": false
      },
      {
        "original": "[306|12-306|13]\nrūpārūpyāvacarā avidyāvarjyā anuśayā bhavāsravo dvāpañcāśaddravyāṇi /",
        "root": false
      },
      {
        "original": "[306|13]\nrūpāvacarāḥ ṣaḍviṃśatiranuśayāḥ pañcaprakārāmavidyāṃ hitvā /",
        "root": false
      },
      {
        "original": "[306|14]\nārūpyāvacarāḥ ṣaḍviṃśatiḥ /\nnanu ca tatrāpyasti paryavasthānadvayaṃ styānamauddhatyaṃ ca /",
        "root": false
      },
      {
        "original": "[306|15]\nprakaraṇeṣu coktaṃ \"bhavāsravaḥ katamaḥ /",
        "root": false
      },
      {
        "original": "[306|15-306|16]\navidyāṃ sthāpayitvā yāni tadanyāni rūpārūpyapratisaṃyuktāni /",
        "root": false
      },
      {
        "original": "[306|16]\nsaṃyojanabandhanānuśayopakleśaparyavasthānānī\"ti /",
        "root": false
      },
      {
        "original": "[306|16-306|17]\nkasmā diha tasyāgrahaṇam /",
        "root": false
      },
      {
        "original": "[306|17]\nasvātantryāditi kāśmīrāḥ /",
        "root": false
      },
      {
        "original": "[306|18]\nkiṃ punaḥ kāraṇaṃ rūpārūpyāvacarā anuśayāḥ samasyaiko bhavāgra uktaḥ /",
        "root": false
      },
      {
        "original": "[306|19]\navyākṛtāntarmukhā hi te samāhitabhūmikāḥ /",
        "root": true
      },
      {
        "original": "[306|20]\nata ekīkṛtāḥ /",
        "root": true
      },
      {
        "original": "[306|21-306|22]\nte hyūbhaye 'pyavyākṛtā antarmukhapravṛttāḥ samāhitabhūmikāśceti trividhena sādhamyerṇaikatāḥ /",
        "root": false
      },
      {
        "original": "[306|22-306|23]\nyenaiva ca kāraṇena bhavarāga uktastenaiva bhavāsravaḥ ityavidyedānīṃ traidhātukyavidyāsrava iti siddham /",
        "root": false
      },
      {
        "original": "[306|23]\ntāni pañcadaśa dravyāṇi /",
        "root": false
      },
      {
        "original": "[306|23-306|24]\nkiṃ kāraṇamasau pṛthagvyavasthāpyate /",
        "root": false
      },
      {
        "original": "[306|24]\nsarveṣāṃ hi teṣāṃ",
        "root": false
      },
      {
        "original": "[307|01]\nmūlamavidyetyāsravaḥ pṛthak // VAkK_5.36 //",
        "root": true
      },
      {
        "original": "[307|02]\nyathā caite āsravā uktā veditavyāḥ",
        "root": false
      },
      {
        "original": "[307|03]\ntathaughayogā dṛṣṭīnāṃ pṛthagbhāvastu pāṭavāt /\n[307|04]\nkāmāsrava eva kāmaughaḥ kāmayogaśca /",
        "root": true
      },
      {
        "original": "[307|04-307|05]\nevaṃ bhavāsrava eva bhavaugho bhavayogaścānyatra dṛṣṭibhyaḥ /",
        "root": false
      },
      {
        "original": "[307|05]\ntāḥ kila paṭutvādoghayogeṣu pṛthak sthāpitāḥ /",
        "root": false
      },
      {
        "original": "[307|06]\nnāsraveṣvasahāyānāṃ na kilāsyānukūlatā // VAkK_5.37 //",
        "root": true
      },
      {
        "original": "[307|07]\nāsayantītyāsravāṇāṃ nirvacanaṃ paścādvakṣyate /",
        "root": false
      },
      {
        "original": "[307|07-307|08]\nna ca kila kevalā dṛṣṭya āsyānukūlāḥ paṭutvāt /",
        "root": false
      },
      {
        "original": "[307|08]\nata āsraveṣu na pṛṭhak sthāpitāḥ /",
        "root": false
      },
      {
        "original": "[307|08-307|09]\nmiśrīkṛtya sthāpitā iti tadevaṃ kāmaugha ekānnatriṃśaddravyāṇi /",
        "root": false
      },
      {
        "original": "[307|09-307|10]\nrāgapratighamānāḥ pañcadaśa vicikitsāścatasro daśa paryavasthānānīti /",
        "root": false
      },
      {
        "original": "[307|10]\nbhavaugho 'ṣṭāviṃsatidravyāṇi /",
        "root": false
      },
      {
        "original": "[307|10-307|11]\nrāgamānā viṃśatirvicikitsā 'ṣṭau /",
        "root": false
      },
      {
        "original": "[307|11]\ndṛṣṭyoghaḥ ṣaṭtriṃśaddravyāṇi /",
        "root": false
      },
      {
        "original": "[307|11-307|12]\navidyaughaḥ pañcadaśa dravyāṇi /",
        "root": false
      },
      {
        "original": "[307|12]\noghavad yogā veditavyāḥ /",
        "root": false
      },
      {
        "original": "[307|13]\nyathoktā eva sā 'vidyā dvidhā dṛṣṭivivecanāt /",
        "root": true
      },
      {
        "original": "[307|14]\nupādānāni",
        "root": true
      },
      {
        "original": "[307|15]\nkāmayoga evasahāvidyayā kāmopādānaṃ catustriṃśaddravyāṇi /",
        "root": false
      },
      {
        "original": "[307|15-307|16]\nrāgapratighamānā 'vidyāviṃśatirvicikitsāścatasro daśa paryavasthānāni /",
        "root": false
      },
      {
        "original": "[307|16-307|17]\nbhavayoga eva sahāvidyayā ātmavādopādānamaṣṭatriṃśaddravyāṇi /",
        "root": false
      },
      {
        "original": "[307|17]\nrāgamānāvidyāstriṃśadvicikitsā aṣṭau /",
        "root": false
      },
      {
        "original": "[307|18]\ndṛṣṭiyogācchīlavrataṃ niṣkṛṣya dṛṣṭyu pādānaṃ triṃśaddravyāṇi /",
        "root": false
      },
      {
        "original": "[307|18-307|19]\nśīlavratopādānaṃ ṣaḍdravyāṇi karmadṛṣṭibhyo niṣkṛṣṭam /",
        "root": false
      },
      {
        "original": "[307|19]\nmārgapratidvandvitvā dubhayapakṣavipralambhanācca /",
        "root": false
      },
      {
        "original": "[307|20-307|21]\ngṛhiṇo 'pyanena vipralabdhā anaśanādibhiḥ svargamārgasaṃjñayā pravrajitā apīṣṭaviṣayaparivarjanena śuddhipratyāgamanāditi /",
        "root": false
      },
      {
        "original": "[307|21-307|22]\nkiṃ kāraṇamavidyāṃ miśrayitvopādānamuktaṃ na pṛthak /",
        "root": false
      },
      {
        "original": "[307|22]\nbhavagrahaṇādupādānāni /",
        "root": false
      },
      {
        "original": "[307|23]\navidyā tu grāhikā neti miśritā // VAkK_5.38 //",
        "root": true
      },
      {
        "original": "[308|01]\nasaṃprakhyānalakṣaṇatayā 'paṭutvādavidyā na grāhikā bhavatyataḥ kila miśritā /",
        "root": false
      },
      {
        "original": "[308|01-308|02]\nsūtre tu bhagavatoktaṃ \"kāmayogaḥ katamaḥ /",
        "root": false
      },
      {
        "original": "[308|02-308|04]\nvistareṇa yāvadyo 'sya bhavati kāmeṣu kāmarāgaḥ kāmacchandaḥ kāmasnehaḥ kāmaprema kāmecchā kāmamūrcchā kāmagṛddhaḥ kāmaparigarddhaḥ kāmanandī kāmaniyantiḥ kāmādhyavasānaṃ tadanyacittam paryādāya tiṣṭhati /",
        "root": false
      },
      {
        "original": "[308|04-308|05]\nayamucyate kāmayogaḥ /",
        "root": false
      },
      {
        "original": "[308|05]\nevaṃ yāvadbhavayogaḥ\" /",
        "root": false
      },
      {
        "original": "[308|05-308|06]\ncchandarāgaścopādānamuktaṃ sutrāntareṣvato vijñāyate kāma hyupādānamapi kāmādiṣu cchandarāga iti /",
        "root": false
      },
      {
        "original": "[308|07]\nuktamidamanuśayā evāsravaughayogopādānasaṃśabditāḥ sūtreṣviti /",
        "root": false
      },
      {
        "original": "[308|08]\natha ko 'yamanuśayārthaḥ kaśca yāvadupādānārthaḥ /",
        "root": false
      },
      {
        "original": "[308|09-308|10]\naṇavo 'nugatāścaite dvidhā cāpyanuśerate /\nanubadhnanti yasmācca tasmādanuśayāḥ smṛtāḥ // VAkK_5.39 //",
        "root": true
      },
      {
        "original": "[308|11]\ntatrāṇavaḥ sūkṣmapracāratvāt durvijñānatayā /\nanugatāḥ prāptyanuṣaṅgataḥ /",
        "root": false
      },
      {
        "original": "[308|11-308|12]\nanuśerate dvābhyāṃ prakārābhyāmālambanataḥ saṃprayogataśca /",
        "root": false
      },
      {
        "original": "[308|12-308|13]\nanubadhnantyaprayogeṇa prativārayato 'pi punaḥ punaḥ saṃmukhībhāvāt /",
        "root": false
      },
      {
        "original": "[308|13]\nebhiḥ kāraṇairanuśayā ucyante /",
        "root": false
      },
      {
        "original": "[308|14-308|15]\nāsayantyāsravantyete haranti śleṣayantyatha /\nupagṛhṇanti cetyeṣāmāsravādiniruktayaḥ // VAkK_5.40 //",
        "root": true
      },
      {
        "original": "[308|16]\nāsayanti saṃsāre āsravanti bhavāgrādyāvadavīciṃ ṣaṅbhirāyatanavraṇair ityāsravāḥ /",
        "root": false
      },
      {
        "original": "[308|17]\nharantītyoghāḥ /\nśleṣayantīti yogāḥ /\nupagṛhṇantīti upadānāni /",
        "root": false
      },
      {
        "original": "[308|17-308|18]\nevaṃ tu sādhīyaḥ syād /",
        "root": false
      },
      {
        "original": "[308|18]\nāsravatyebhiḥ saṃtatirviṣayeṣvityāsravāḥ /",
        "root": false
      },
      {
        "original": "[308|18-308|19]\n\"tadyathā āyuṣmanto naurmahadbhirabhisaṃskāraiḥ pratisroto nīyate /",
        "root": false
      },
      {
        "original": "[308|19-308|20]\nsā teṣāmeva saṃskārāṇāṃ gratiprasravdhyā 'lpakṛcchreṇānusrota uhyata''; iti sūtravādānusārāt /",
        "root": false
      },
      {
        "original": "[308|21]\nadhimātravegatvādoghāḥ /\ntarhi tadvānuhyate tadanuvidhānāt /",
        "root": false
      },
      {
        "original": "[308|21-308|22]\nnātimātrasamudācāriṇo 'pi yogā vividhaduḥkhasaṃyojanāt /",
        "root": false
      },
      {
        "original": "[308|22-308|23]\nābhīkṣṇyānuṣaṅgato vā kāmādyupādānādupādānānīti /",
        "root": false
      },
      {
        "original": "[308|24]\nsaṃyojanādibhedena punaste pañcadhoditāḥ /",
        "root": true
      },
      {
        "original": "[309|01-309|02]\nta evānuśayāḥ punaḥ saṃyojanabandhanānuśayopakleśaparyavasthānabhedena pañcadhā bhittvoktāḥ /",
        "root": false
      },
      {
        "original": "[309|02-309|03]\ntatra nava saṃyojanānyanunvayapratighamānāvidyādṛṣṭiparāmarśavicikitserṣyā mātsaryasaṃyojanāni /",
        "root": false
      },
      {
        "original": "[309|03]\ntatrānunayasaṃyojanaṃ traidhātuko rāgaḥ /",
        "root": false
      },
      {
        "original": "[309|03-309|04]\nevamanyāni yathāsaṃbhavam yojyāni /",
        "root": false
      },
      {
        "original": "[309|04]\ndṛṣṭisaṃyojanaṃ tisro dṛṣṭayaḥ /\nparāmarśasaṃyojanaṃ dve dṛṣṭī /",
        "root": false
      },
      {
        "original": "[309|05-309|06]\nata evocyate syāt dṣṭisaṃprayukteṣu dharmeṣvanunayasaṃyojanena saṃyukto na dṛṣṭisaṃyojanena na ca tatra dṛṣṭyanuśayo nānuśayīta /",
        "root": false
      },
      {
        "original": "[309|06-309|07]\nāha syāt samudayajñāne utpanne nirodhajñāne 'nutpanne nirodhamārgadarśānaprahātavyeṣu dṛṣṭiśīlavrataparāmarśasaṃprayukteṣu dharmeṣu /",
        "root": false
      },
      {
        "original": "[309|08]\nteṣvanunayasaṃyojanena saṃyuktastadālambanena dṛṣṭisaṃyojanenāsaṃyuktaḥ /",
        "root": false
      },
      {
        "original": "[309|09-309|10]\nsarvatragasya prahīṇatvādasarvatragasya ca tadālambanasaṃprayogiṇo dṛṣṭisaṃyojanasyābhāvāt /",
        "root": false
      },
      {
        "original": "[309|10]\ndṛṣṭyanuśayaśca teṣvanuśete /",
        "root": false
      },
      {
        "original": "[309|10-309|11]\nte eva parāmarśaḍṛṣṭī saṃprayogataḥ /",
        "root": false
      },
      {
        "original": "[309|12-309|13]\nkiṃ punaḥ kāraṇaṃ saṃyojaneṣu tisro dṛṣṭayo dṛṣṭisaṃprayojanaṃ pṛthaguktaṃ dve punardṛṣṭī parāmarśāsaṃyojanaṃ pṛthak /",
        "root": false
      },
      {
        "original": "[309|14]\ndravyāmarśana sāmānyāddṛṣṭī saṃyojanāntaram // VAkK_5.41 //",
        "root": true
      },
      {
        "original": "[309|15]\naṣṭādaśa dravyāṇi tisro dṛṣṭayaḥ /\naṣṭādaśaiva dve parāmarśadṛṣṭī /",
        "root": false
      },
      {
        "original": "[309|15-309|16]\nataḥ kila dravya sāmānyādete saṃyojanāntaram kṛte /",
        "root": false
      },
      {
        "original": "[309|16-309|17]\nete ca dve parāmarśasvabhāvena śeṣāiti parāmarśanasāmānyādapyete pṛthagvihite grāhyagrāhakabhedāt /",
        "root": false
      },
      {
        "original": "[309|18-309|19]\natha kasmādīṣryāmātsarye saṃyojane pṛthaksaṃyojanadvayamuktaṃ nānyat paryavasthānam /",
        "root": false
      },
      {
        "original": "[309|20-309|21]\nekāntākuśalaṃ yasmāt svatantraṃ cobhayaṃ yataḥ /\nīṣryāmātsaryameṣūktaṃ pṛthak saṃyojanadvayam // VAkK_5.42 //",
        "root": true
      },
      {
        "original": "[309|22-309|23]\nnahyanyatparyavasthānamevañjātīyakamasti yatraitadubhayaṃ syādekāntākuśalatvaṃ svatantratvaṃ ceti /",
        "root": false
      },
      {
        "original": "[309|23]\nyasyāṣṭau paryavasthānāni tasyevaṃ syāt /",
        "root": false
      },
      {
        "original": "[309|23-309|24]\nyasya punardaśa tasya krodhamrakṣāvapyubhayaprakārau /",
        "root": false
      },
      {
        "original": "[309|24]\ntasmānna bhavatyayaṃ parihāra ityapare /",
        "root": false
      },
      {
        "original": "[309|24-309|25]\npunaranyatra bhagavatā saṃyojanamuktam",
        "root": false
      },
      {
        "original": "[310|01]\npañcadhā 'varabhāgīyaṃ",
        "root": true
      },
      {
        "original": "[310|02]\ntadyathā satkāyadṛṣṭiḥ śīlavrataparāmarśo vicikitsā kāmacchando vyāpāda iti /",
        "root": false
      },
      {
        "original": "[310|03]\nkasmādetānvavarabhāgīyānyucyante /\navarabhāgahitatvāt /",
        "root": false
      },
      {
        "original": "[310|03-310|04]\navaro hi bhāgaḥ kāmadhāturetāni ca tasyānuguṇāni /",
        "root": false
      },
      {
        "original": "[310|04]\nyasmāt /",
        "root": false
      },
      {
        "original": "[310|05]\ndvābhyāṃ kāmānatikramaḥ /",
        "root": true
      },
      {
        "original": "[310|06]\ntribhistu punarāvṛttiḥ",
        "root": true
      },
      {
        "original": "[310|07]\nkāmacchandavyāpādābhyāṃ kāmadhātuṃ nātikrāmati /",
        "root": false
      },
      {
        "original": "[310|07-310|08]\nsatkāyadṛṣṭyādibhiratikrānto 'pi punarāvartyate dauvārikānucarasādharmyāt /",
        "root": false
      },
      {
        "original": "[310|08-310|09]\ntribhiḥ sattvāvaratāṃ nātikrāmati pṛthagjanatvaṃ dvābhyāṃ dhātvavaratāṃ kāmadhātum /",
        "root": false
      },
      {
        "original": "[310|09-310|10]\nata eva tānyavarabhāgīyānītyapare /",
        "root": false
      },
      {
        "original": "[310|10-310|12]\nyadā srota āpannasya paryādāya trisaṃyojanaprahāṇāt ṣaṭkleśāḥ prahīṇāḥ kimarthaṃ tisro dṛṣṭīrapahāya trayamevāha satkāyadṛṣṭiṃ śīlavrataparāmarśaṃ vicikitsāṃ ca /",
        "root": false
      },
      {
        "original": "[310|12]\nsarvametadvaktavyaṃ syāt /\nkiṃ tūktaṃ",
        "root": false
      },
      {
        "original": "[310|13]\nmukhamūlagrahāttrayam // VAkK_5.43 //",
        "root": true
      },
      {
        "original": "[310|14]\ntriprakārāḥ kila kleśā ekaprakārā dviprakārākścatuprakārākśca /",
        "root": false
      },
      {
        "original": "[310|14-310|15]\nteṣāmebhistribhirmukhaṃ gṛhītamiti /",
        "root": false
      },
      {
        "original": "[310|15]\napicāntagrāhadṛṣṭiḥ satkāyadṛṣṭipravartitā /",
        "root": false
      },
      {
        "original": "[310|15-310|16]\ndṛṣṭiparāmarśaḥ śīlavrataparāmarśapravartitaḥ mithyādṛṣṭirvicikitsāpravatitā /",
        "root": false
      },
      {
        "original": "[310|16]\nmūlaṃ gṛhītamiti /",
        "root": false
      },
      {
        "original": "[310|17]\napare punarāhuḥ /",
        "root": false
      },
      {
        "original": "[310|18-310|19]\nagantukāmatāmārgavibhramo mārgasaṃśayaḥ /\nityantarāyā mokṣasya gamane 'tastrideśanā // VAkK_5.44 //",
        "root": true
      },
      {
        "original": "[311|01]\ntrayo 'ntarāyā deśāntaragamane bhavanti /",
        "root": false
      },
      {
        "original": "[311|01-311|02]\nagantukāmatā mārgavibhramo 'nyamārgasaṃśrayaṇāt mārgasaṃśayaśca /",
        "root": false
      },
      {
        "original": "[311|02]\nevaṃ mokṣagamane 'pyeta eva trayontarāyāḥ /",
        "root": false
      },
      {
        "original": "[311|02-311|03]\ntatra satkāyadṛṣṭyā mokṣādutrāsamāpannasyāgantukāmatā bhavati /",
        "root": false
      },
      {
        "original": "[311|03-311|04]\nśīlavrataparāmarśenānyamārgasaṃśrayaṇānmokṣavibhramaḥ /",
        "root": false
      },
      {
        "original": "[311|04]\nvicikitsayā mārgasaṃśayaḥ /",
        "root": false
      },
      {
        "original": "[311|04-311|06]\neṣāṃ mokṣagamanāntarāyāṇāṃ prahāṇaṃ dyotayan bhagavān kleśatrayasyaiva prahāṇaṃ deśitavān /",
        "root": false
      },
      {
        "original": "[311|06]\nyathā bhagavatā pañcavidhamavarabhāgīyaṃ saṃyojanamuktam /\nevaṃ punaḥ",
        "root": false
      },
      {
        "original": "[311|07]\npañcadhaivordhvabhāgīyaṃ",
        "root": true
      },
      {
        "original": "[311|08]\nkathamityāha",
        "root": false
      },
      {
        "original": "[311|09]\ndvau rāgau rūpyarūpijau",
        "root": true
      },
      {
        "original": "[311|10]\ntau",
        "root": false
      },
      {
        "original": "[311|11]\nauddhatyamānamohāśca",
        "root": true
      },
      {
        "original": "[311|12]\nityetāni pañcordhvabhāgīyāni saṃyojanāni /",
        "root": false
      },
      {
        "original": "[311|12-311|13]\ntadyathā rūparāga ārūpyarāga auddhatyaṃ māno 'vidyā ca /",
        "root": false
      },
      {
        "original": "[311|13]\neṣāmaprahāṇenordhvadhātvanatikramāt /\nsamāptaḥ saṃyojanaprasaṅgaḥ /",
        "root": false
      },
      {
        "original": "[311|14]\nbandhanāni katamāni /\ntrīṇi bandhanāni /",
        "root": false
      },
      {
        "original": "[311|14-311|15]\nrāgo bandhanaṃ sarvaḥ dveṣo bandhanaṃ sarvaḥ moho bandhanaṃ sarvaḥ /",
        "root": false
      },
      {
        "original": "[311|15]\nkasmādetadeva trayaṃ bandhanamuktaṃ bhagavatā /",
        "root": false
      },
      {
        "original": "[311|16]\nvidvaśād bandhanatrayam // VAkK_5.45 //",
        "root": true
      },
      {
        "original": "[312|01]\ntrivedanāvaśārttīṇi bandhanāni /",
        "root": false
      },
      {
        "original": "[312|01-312|02]\nsukhāyāṃ hi vedanāyāṃ rāgo 'nuśete ālambanasaṃprayogābhyām /",
        "root": false
      },
      {
        "original": "[312|02]\nduḥkhāyāṃ dveṣaḥ /\naduḥkhāsukhāyāṃ moho na tathā rāgadveṣau /",
        "root": false
      },
      {
        "original": "[312|02-312|03]\nsvāsāṃtanikālambanato vā niyamaḥ /",
        "root": false
      },
      {
        "original": "[312|03]\nanuśayāḥ pūrvamevoktāḥ /",
        "root": false
      },
      {
        "original": "[312|04]\nupakleśāḥ vaktavyāḥ /\ntatra ye yāvat kleśā upakleśā api te /",
        "root": false
      },
      {
        "original": "[312|04-312|05]\ncittopakleśanāt /",
        "root": false
      },
      {
        "original": "[312|06-312|07]\nye 'pyanye caitasāḥ kliṣṭāḥ saṃskāraskandhasaṃjñitāḥ /\nkleśebhyaste 'pyupakleśāste tu na kleśasaṃjñitāḥ // VAkK_5.46 //",
        "root": true
      },
      {
        "original": "[312|08-312|09]\nye 'pyanye kleśebhyaḥ kliṣṭā dharmāḥ saṃskāraskandhasaṃgṛhītāścaitasikāsta upakleśāste punarye kṣudravastuke paṭhitāḥ /",
        "root": false
      },
      {
        "original": "[312|09-312|10]\niha tu paryasthānakleśamalasaṃgṛhītāneva nirdekṣyāmaḥ /",
        "root": false
      },
      {
        "original": "[312|10]\nkāni punaḥ paryavasthānānītyāha /",
        "root": false
      },
      {
        "original": "[312|10-312|11]\nkleśā apīhiparyavasthānaṃ kāmarāgaparyavasthānapratyayaduḥkhamiti sūtre vacanāt /",
        "root": false
      },
      {
        "original": "[312|11]\nprakaraṇaśāstre tu",
        "root": false
      },
      {
        "original": "[312|12-312|13]\nāhlīkyamanapatrāpyamīrṣyāmātsaryamuddhavaḥ /\nkaukṛtyaṃ styānamiddhaṃ ca paryavasthānamaṣṭadhā // VAkK_5.47 //",
        "root": true
      },
      {
        "original": "[312|14]\nvaibhāṣikanyāyena punardaśa paryavasthānānyetāni cāṣṭau",
        "root": false
      },
      {
        "original": "[312|15]\nkrodhabhrakṣau ca",
        "root": true
      },
      {
        "original": "[312|16]\ntatrāhlīkyānapatrāpye vyākhyāte /\nparasaṃpattau cetaso vyāroṣa īrṣyā /",
        "root": false
      },
      {
        "original": "[312|16-312|17]\ndharmāmiṣakauśalapradānavirodhī cittāgraho mātsaryam /",
        "root": false
      },
      {
        "original": "[312|17]\nauddhatyaṃ cetaso 'vyupaśamaḥ /",
        "root": false
      },
      {
        "original": "[312|17-312|18]\nkaukṛtyaṃ styānaṃ ca vyākhyāte /",
        "root": false
      },
      {
        "original": "[312|18]\nkāyasaṃdhāraṇāsamarthaścittābhisaṃkṣepo middham /",
        "root": false
      },
      {
        "original": "[312|18-312|19]\ntattu kliṣṭameva paryavasthānam /",
        "root": false
      },
      {
        "original": "[312|19]\nkaukṛtyaṃ ca vyāpāda vihiṃsāvarjitaḥ sattvāsattvayorāghātaḥ krodhaḥ /",
        "root": false
      },
      {
        "original": "[312|20]\navadyapracchādanaṃ bhrakṣaḥ /\neṣāṃ ca daśānāṃ paryavasthānānāṃ",
        "root": false
      },
      {
        "original": "[312|21]\nrāgotthā āhlīkyauddhatyamatsarāḥ /",
        "root": true
      },
      {
        "original": "[312|22]\nete traya upakleśā rāganiḥṣyandāḥ /",
        "root": false
      },
      {
        "original": "[313|01]\nbhrakṣe vivādaḥ",
        "root": true
      },
      {
        "original": "[313|02]\ntṛṣṇāniḥṣyanada ityeke /\navidyāniḥṣyanda ityapare /\nubhayorityanye /",
        "root": false
      },
      {
        "original": "[313|02-313|03]\nyathā kramaṃ jñātājñātānāmiti /",
        "root": false
      },
      {
        "original": "[313|04]\navidyātaḥ styānamiddhānapatrapāḥ // VAkK_5.48 //",
        "root": true
      },
      {
        "original": "[313|05]\nete trayo 'vidyāniḥṣyandāḥ /",
        "root": false
      },
      {
        "original": "[313|06-313|07]\nkaukṛtyaṃ vicikitsātaḥ kodherṣye pratighānvaye /",
        "root": false
      },
      {
        "original": "[313|08]\npratighasamutthe ityete ca daśa kleśaniḥṣyandā upakleśāḥ /",
        "root": false
      },
      {
        "original": "[313|09]\nanye ca ṣaṭkleśamalāḥ",
        "root": true
      },
      {
        "original": "[313|10]\ntadyathā",
        "root": false
      },
      {
        "original": "[313|11]\nmāyā śāṭhyaṃ madastathā // VAkK_5.49 //",
        "root": true
      },
      {
        "original": "[313|12]\npradāśa upanāhaśca vihiṃsā ceti",
        "root": true
      },
      {
        "original": "[313|13]\ntatra paravañcanā māyā /",
        "root": false
      },
      {
        "original": "[313|13-313|14]\ncittakauṭilyaṃ śāṭhyaṃ yena yathābhūtaṃ nāviṣkaroti vikṣipatya parisphuṭaṃ vā pratipadyate /",
        "root": false
      },
      {
        "original": "[313|14]\nmadaḥ pūrvoktaḥ /",
        "root": false
      },
      {
        "original": "[313|14-313|15]\nsāvadyavastudṛḍhagrāhitā pradāśo yena nyāyasaṃjñaptiṃ na gṛhṇāti /",
        "root": false
      },
      {
        "original": "[313|15]\nāghātavastuvahulīkāra upanāhaḥ /",
        "root": false
      },
      {
        "original": "[313|16]\nviheṭhnaṃ vihiṃsā yena prahārapāruṣyādibhiḥ parān viheṭhyate /",
        "root": false
      },
      {
        "original": "[313|16-313|17]\neṣāṃ punaḥ ṣaṇṇāṃ kleśamalānāṃ",
        "root": false
      },
      {
        "original": "[313|18]\nrāgajau",
        "root": true
      },
      {
        "original": "[313|19]\nmāyāmadau pratighaje upanāhavihiṃsane // VAkK_5.50 //",
        "root": true
      },
      {
        "original": "[314|01]\ndṛṣṭyāmarśāt pradāśastu śāṭhyaṃ dṛṣṭisamutthitam /",
        "root": true
      },
      {
        "original": "[314|02]\n\"kiṃ kuṭilaṃ pāpikā dṛṣṭiriti\" gāthāvacanād yujyate /",
        "root": false
      },
      {
        "original": "[314|02-314|03]\nśāṭhyaṃ dṛṣṭiniḥṣyandaḥ /",
        "root": false
      },
      {
        "original": "[314|04]\nka eṣāṃ kiṃprahātavyaḥ /\nyāni tāvat daśa paryavasthānānyuktāni",
        "root": false
      },
      {
        "original": "[314|05]\ntatrāhlīkyānapatrāpyastyānamiddhoddhavā dvidhā // VAkK_5.51 //",
        "root": true
      },
      {
        "original": "[314|06]\nete pañca dharmā dvividhā darśanabhāvanāprahātavyā ubhayaprakārakleśasaṃprayogāt /",
        "root": false
      },
      {
        "original": "[314|06-314|07]\nyaśca yaddarśanaheyasaṃprayuktaḥ sa taddarśanaprahātavyaḥ /",
        "root": false
      },
      {
        "original": "[314|08]\ntadanye bhāvanāheyāḥ",
        "root": true
      },
      {
        "original": "[314|09]\ntebhyo 'nye paryavasthānasaṃgṛhītā upakleśā bhāvanāheyā eva /",
        "root": false
      },
      {
        "original": "[314|09-314|10]\nirṣyāmātsaryakaukṛtyakrodhabhrakṣāḥ svatantrāśca /",
        "root": false
      },
      {
        "original": "[314|10-314|11]\nsvatantrāścaite pañcopakleśā adhimātrasaṃprayogitvāt /",
        "root": false
      },
      {
        "original": "[314|11]\nyathaite īrṣyādayaḥ pañcopakleśā bhāvanāheyāḥ",
        "root": false
      },
      {
        "original": "[314|12]\nsvatantrāśca tathā malāḥ /",
        "root": true
      },
      {
        "original": "[314|13]\nṣaṭkleśamalāstathaiva /\nete punaryathoktā upakleśāḥ",
        "root": false
      },
      {
        "original": "[314|14]\nkāme 'śubhāḥ",
        "root": true
      },
      {
        "original": "[314|15]\nkāmadhātāvakuśalāḥ /\ntatrāpi",
        "root": false
      },
      {
        "original": "[314|16]\ntrayo dvidhā",
        "root": true
      },
      {
        "original": "[314|17]\nstyānauddhatyamiddhānyakuśalāvyākṛtāni /",
        "root": false
      },
      {
        "original": "[314|18]\npareṇāvyākṛtāstataḥ // VAkK_5.52 //",
        "root": true
      },
      {
        "original": "[314|19]\nkāmadhātorurdhvamavyākṛtāḥ upakleśā yathāsaṃbhavam /",
        "root": false
      },
      {
        "original": "[315|01]\nkati punareṣāṃ kutastyā veditavyāḥ /",
        "root": false
      },
      {
        "original": "[315|02]\nmāyā śāṭhyaṃ ca kāmādyadhyānayoḥ",
        "root": true
      },
      {
        "original": "[315|03]\netau dvau kāmadhātau prathame ca dhyāne /\nkathaṃ brahmaloke māyāḥ /",
        "root": false
      },
      {
        "original": "[315|04]\nbrahmavañcanāt /",
        "root": true
      },
      {
        "original": "[315|05-315|06]\nsa hi tatra mahābrahmā vitathātmasaṃdarśanatayā āyuṣmantamaśvajitaṃ vañcayituṃ pravṛttaḥ /",
        "root": false
      },
      {
        "original": "[315|06]\nuktamapi śāṭhyaṃ prasaṅgāgataṃ punarevoktam /",
        "root": false
      },
      {
        "original": "[315|07]\nstyānauddhatyamadā dhātutraye",
        "root": true
      },
      {
        "original": "[315|08]\nete trayastraidhātukāḥ /",
        "root": false
      },
      {
        "original": "[315|09]\nanye kāmadhātujāḥ // VAkK_5.53 //",
        "root": true
      },
      {
        "original": "[315|10]\nṣoḍaśabhyaḥ pañcāpanīyānya ekādaśopakleśāḥ kāmāvacarā eva /",
        "root": false
      },
      {
        "original": "[315|10-315|11]\nuktā kleśāḥ upakleśāśca /",
        "root": false
      },
      {
        "original": "[315|12]\nathaiṣāmanuśayānāṃ kati manobhūmikāḥ kati ṣaḍvijñānakāyikāḥ /\nsaṃkṣepataḥ",
        "root": false
      },
      {
        "original": "[315|13]\nsamānasiddhā dṛggheyā manovijñānabhūmikāḥ /",
        "root": true
      },
      {
        "original": "[315|14-315|15]\ndarśanaprahātavyāḥ sarve manobhūmikāḥ saha mānasiddhābhyāṃ bhāvanāheyābhyāmapi /",
        "root": false
      },
      {
        "original": "[315|15]\nte hi sakale manobhūmike /",
        "root": false
      },
      {
        "original": "[315|16]\nupakleśāḥ svatantrāśca",
        "root": true
      },
      {
        "original": "[315|17-315|18]\nye ca kecidupakleśāḥ svatantrāste bhāvanāheyā api santo manobhūmikā eva draṣṭavyāḥ /",
        "root": false
      },
      {
        "original": "[315|19]\nṣaḍvijñānāśrayāḥ pare // VAkK_5.54 //",
        "root": true
      },
      {
        "original": "[315|20]\nanye kleśopakleśāḥ ṣaḍvijñānabhūmikāḥ veditavyāḥ /\nke punaranye /",
        "root": false
      },
      {
        "original": "[316|01]\nbhāvanāprahātavyā rāgapratighāvidyā upakleśāśca tatsaṃprayuktāḥ /",
        "root": false
      },
      {
        "original": "[316|01-316|02]\nāhlīkyānapatrāpyastyānauddhatyāni /",
        "root": false
      },
      {
        "original": "[316|02]\nye ca kleśamahābhūmikeṣūktāḥ /",
        "root": false
      },
      {
        "original": "[316|03-316|04]\nyānīmāni sukhādīni pañcendriyāṇi eṣāṃ katamenendriyeṇa katamaḥ kleśa upakleśo vā saṃprayuktaḥ /",
        "root": false
      },
      {
        "original": "[316|05]\nsukhabhyāṃ saṃprayukto hi rāgaḥ",
        "root": true
      },
      {
        "original": "[316|06]\nsukhasaumanasyābhyāṃ rāgaḥ saṃprayuktaḥ /",
        "root": false
      },
      {
        "original": "[316|07]\ndveṣo viparyayāt /",
        "root": true
      },
      {
        "original": "[316|08]\nduḥkhābhyāmityarthaḥ /\nduḥkhena daurmanasyena ca /",
        "root": false
      },
      {
        "original": "[316|08-316|09]\nharṣadainyākāravartitvāt ṣaṅvijñānabhūmikatvācca rāgadveṣayoḥ /",
        "root": false
      },
      {
        "original": "[316|10]\nmohaḥ sarvaiḥ",
        "root": true
      },
      {
        "original": "[316|11]\navidyāyāḥ sarvakleśasaṃprayogitvāt pañcabhirapīndriyaiḥ saṃprayogaḥ /",
        "root": false
      },
      {
        "original": "[316|12]\nasaddṛṣṭirmanoduḥkhasukhena tu // VAkK_5.55 //",
        "root": true
      },
      {
        "original": "[316|13]\nmanoduḥkhaṃ daurmanasyaṃ manaḥsukhaṃ saumanasyaṃ ca /",
        "root": false
      },
      {
        "original": "[316|13-316|14]\ntābhyaṃ mithyādṛṣṭiḥ saṃprayuktā puṇyakarmaṇāṃ pāpakarmaṇāṃ ca yathākramam /",
        "root": false
      },
      {
        "original": "[316|15]\ndaurmanasyena kāṅkṣā",
        "root": true
      },
      {
        "original": "[316|16]\nsaṃśayito hi niścayenārthī durmanāyate /",
        "root": false
      },
      {
        "original": "[316|17]\nanye saumanasyena",
        "root": false
      },
      {
        "original": "[316|18]\nanye 'nuśayāḥ saumanasyenaiva saṃprayuktāḥ /\nke punaranye /\ncatasro dṛṣṭano mānaśca /",
        "root": false
      },
      {
        "original": "[316|19]\nharṣākāravartitvāt /\nkiṃpratisaṃyuktā ime 'nuśayā nirdiṣṭāḥ /\nāha /",
        "root": false
      },
      {
        "original": "[316|20]\nkāmajāḥ /",
        "root": true
      },
      {
        "original": "[317|01]\nevaṃ pratiniyataṃ saṃprayogamuktvā sāmānyenāha",
        "root": false
      },
      {
        "original": "[317|02]\nsarve 'pyupekṣayā",
        "root": true
      },
      {
        "original": "[317|03]\nsarve 'pyete 'nuśayā upekṣendriyeṇa saṃprayuktāḥ /",
        "root": false
      },
      {
        "original": "[317|03-317|04]\npravāhacchedakāle kila kleśānāmavaśyamupekṣā saṃtiṣṭhate /",
        "root": false
      },
      {
        "original": "[317|04]\nadhobhūmikāḥ kathamityāha",
        "root": false
      },
      {
        "original": "[317|05]\nsvaiḥ svairyathābhumyūrdhvabhūmikāḥ // VAkK_5.56 //",
        "root": true
      },
      {
        "original": "[317|06]\nsvaiḥ svairindriyairurdhvabhūmikā anuśayāḥ saṃprayujyante /\nyasyāṃ bhūmau yāvantīndriyāṇi /",
        "root": false
      },
      {
        "original": "[317|07-317|08]\ntatrāpi cāturvijñānakāyikāścāturvijñānakāyikairmanobhūmikā manobhūmikaireva yathāsaṃbhavam /",
        "root": false
      },
      {
        "original": "[317|08]\nuktaḥ kleśānāmindriyasaṃprayogaḥ /",
        "root": false
      },
      {
        "original": "[317|09]\nupakleśānāṃ punaḥ",
        "root": false
      },
      {
        "original": "[317|10]\ndaurmanasyena kaukṛtyamīrṣyā krodho vihiṃsanam /",
        "root": true
      },
      {
        "original": "[317|11]\nupanāhaṃ pradāśaśca",
        "root": true
      },
      {
        "original": "[317|12]\nsaṃprayuktānīti vartate /\ndainyākāravartitvādeṣāṃ manobhūmikatvācca /",
        "root": false
      },
      {
        "original": "[317|13]\nmātsaryaṃ tu viparyayāt // VAkK_5.57 //",
        "root": true
      },
      {
        "original": "[317|14]\nsaumanasyenetyarthaḥ /\nlobhānvayatvena harṣākāravartitvāt /",
        "root": false
      },
      {
        "original": "[317|15]\nmāyā śāṭhyamathī bhrakṣo middhaṃ cobhayathā",
        "root": true
      },
      {
        "original": "[317|16]\nsaumanasyadaurmanasyābhyāṃ saṃprayujyante /\nkadāciddhi sumanāḥ paraṃ vañcayate /",
        "root": false
      },
      {
        "original": "[317|16-317|17]\nkadāciddurmanāḥ /",
        "root": false
      },
      {
        "original": "[317|17]\nevaṃ yāvat svapiti /",
        "root": false
      },
      {
        "original": "[317|18]\nmadaḥ /",
        "root": true
      },
      {
        "original": "[317|19]\nsukhābhyām",
        "root": true
      },
      {
        "original": "[318|01]\ntṛtīye dhyāne sukhenādhastātsaumanasyena ūrdhvamupekṣayā /\nyasmāt",
        "root": false
      },
      {
        "original": "[318|02]\nsarvagopekṣā",
        "root": true
      },
      {
        "original": "[318|03]\natastayā sarve 'nuśayāḥ saṃprayujyante /",
        "root": false
      },
      {
        "original": "[318|03-318|04]\nna hi tasyāḥ kvacit pratiṣedho yathā 'vidyāyāḥ /",
        "root": false
      },
      {
        "original": "[318|05]\ncātvāryanyāni pañcabhiḥ // VAkK_5.58 //",
        "root": true
      },
      {
        "original": "[318|06-318|07]\nāhlīkyamanapatrāpyaṃ styānamauddhatyaṃ caitānicatvāri paryavasthānāni pañcabhirapīndriyaiḥ saṃprayujyante /",
        "root": false
      },
      {
        "original": "[318|07]\nakuśalamahābhūmikatvāt kleśamahābhūmikatvācca /",
        "root": false
      },
      {
        "original": "[318|08-318|09]\nyāni sūtre pañca nivaraṇāni uktāni kāmacchando vyāpādaḥ styānamiddhamauddhatyakaukṛtyaṃ vicikitsā ca /",
        "root": false
      },
      {
        "original": "[318|09-318|10]\ntatra kiṃ traidhātukyaḥ styānauddhatyavicikitsā gṛhyante /",
        "root": false
      },
      {
        "original": "[318|10]\natha kāmapratisaṃyuktā eva /",
        "root": false
      },
      {
        "original": "[318|10-318|11]\n\"kevalo 'yaṃ paripūrṇo'kuśala rāśiryaduta pañca nivaraṇānī\"tyekāntākuśalatvavacanātsūtre /",
        "root": false
      },
      {
        "original": "[318|12]\nkāme nivaraṇāni",
        "root": true
      },
      {
        "original": "[318|13]\nnānyatra dhātau /",
        "root": false
      },
      {
        "original": "[318|13-318|14]\nkiṃ punaḥ kāraṇaṃ dve styānamiddhe ekaṃ nivaraṇamuktaṃ dve cauddhatyakaukṛtye ekam /",
        "root": false
      },
      {
        "original": "[318|15]\nekavipakṣāhārakṛtyataḥ /",
        "root": true
      },
      {
        "original": "[318|16]\ndvyekatā",
        "root": true
      },
      {
        "original": "[318|17]\ndvayorekatā dvyekatā /\nvipakṣaḥ pratipakṣo 'nāhāra ityeko 'rthaḥ /",
        "root": false
      },
      {
        "original": "[318|17-318|18]\nstyānamiddhayoreka āhāraḥ sūtre 'nāhāraśca /",
        "root": false
      },
      {
        "original": "[318|18]\nkaḥ styānamiddhanivaraṇasyāhāraḥ /\npañca dharmāḥ /",
        "root": false
      },
      {
        "original": "[318|19]\ntandrā aratirvijṛmbhikā bhakte 'samatā cetaso līnatvamiti /",
        "root": false
      },
      {
        "original": "[318|19-318|20]\natha styānamiddhanivaraṇasyānāhāraḥ ālokasaṃjñeti /",
        "root": false
      },
      {
        "original": "[318|20]\nkṛtyamanayorapyekam /",
        "root": false
      },
      {
        "original": "[318|20-319|01]\nubhe api hyete cittaṃ layaṃ codayataḥ /",
        "root": false
      },
      {
        "original": "[319|01]\nauddhatyakaukṛtyayorapyeka āhāra uktaḥ ekonāhāraḥ /",
        "root": false
      },
      {
        "original": "[319|02]\nkaścauddhatyakaukṛtyanivaraṇasyāhāraḥ /\ncatvāro dharmāḥ /",
        "root": false
      },
      {
        "original": "[319|02-319|03]\njñātivitarko janapadavitarko 'maravitarkaḥ paurāṇasya ca hasitakriḍitaramitaparibhāvitasyānusmartā bhavatīti /",
        "root": false
      },
      {
        "original": "[319|04]\nkaścauddhatyakaukṛtyanivaraṇasyānāhāraḥ /\nśamatha iti /\nkṛtyamapyanayorekam /",
        "root": false
      },
      {
        "original": "[319|04-319|05]\nubhe api hyete cittamavyupaśāntaṃ vartayataḥ /",
        "root": false
      },
      {
        "original": "[319|05-319|06]\nata ekavipakṣāhārakṛtyatvāt dvayorapyekatvamuktam /",
        "root": false
      },
      {
        "original": "[319|06]\nyadi sarvakleśā nivaraṇaṃ kasmāt pañcaivoktāni /",
        "root": false
      },
      {
        "original": "[319|07]\npañcatā skandhavidhātavicikitsanāt // VAkK_5.59 //",
        "root": true
      },
      {
        "original": "[319|08]\nkāmacchandavyāpādābhyāṃ śīlaskandhavidhātaḥ /",
        "root": false
      },
      {
        "original": "[319|08-319|10]\nstyānamiddhena prajñāskandhasyauddhatyakaukṛtyena samādhiskandhasya samādhiprajñayorabhāve satyeṣu vicikitsako bhavatītyataḥ pañcoktāni /",
        "root": false
      },
      {
        "original": "[319|10-319|11]\netasyāṃ tu kalpanāyāṃ samādhiskandhavirodhina auddhatyakaukṛtyanivaraṇasya pūrva grahaṇaṃ prāpnoti /",
        "root": false
      },
      {
        "original": "[319|11]\nato yathāsaṃkhyametābhyāṃ samādhiprajñāskandhopaghāta ityapare /",
        "root": false
      },
      {
        "original": "[319|12]\nsamādhiprayuktasya hi styānamiddhādbhayam /\ndharmapravicayaprayuktasyauddhatyakaukṛtyāditi /",
        "root": false
      },
      {
        "original": "[319|13]\nanye tvanyathā varṇayanti /\nkathaṃ varṇayanti /",
        "root": false
      },
      {
        "original": "[319|13-319|15]\ncāragatasya priyāpriyarūpeṣu viṣayeṣu nimittagrāhādvihāragatasya tatpūrvakau kāmacchandavyāpādau samādhipraveśasyādito 'ntarāyaṃ kurutaḥ /",
        "root": false
      },
      {
        "original": "[319|15-319|17]\ntataḥ samādhipraviṣṭasyāprayogeṇa śamathavipaśyanā sevanāt styānamiddhamauddhatyakaukṛtyaṃ vicikitsā ca yathākramaṃ śamathavipaśyanayorantarāyaṃ kurutaḥ /",
        "root": false
      },
      {
        "original": "[319|17]\nvyutthitasyāpi dharmanidhyānakāle vicikitsāntarāyaṃ karoti /",
        "root": false
      },
      {
        "original": "[319|18]\nataḥ pañca nivaraṇānyuktāni /",
        "root": false
      },
      {
        "original": "[319|19]\nidaṃ vicāryate /",
        "root": false
      },
      {
        "original": "[319|19-319|20]\nvisabhāgadhātusarvatragāṇāṃ nirodhamārgadarśanaprahātavyānāṃ ca sāsravālambanānāṃ yadālambanaṃ parijñāyate tadā na prahīyante /",
        "root": false
      },
      {
        "original": "[319|20-319|21]\nyadā prahīyante tadālambanaṃ na parijñāyate iti kathameṣāṃ prahāṇam /",
        "root": false
      },
      {
        "original": "[319|21-319|22]\nnāvaśyamālambanaparijñānāt kleśānāṃ kṣayo bhavati /",
        "root": false
      },
      {
        "original": "[319|22]\nkim tarhi /\ncaturbhiḥ prakāraiḥ /\nkatamaiścaturbhiḥ /",
        "root": false
      },
      {
        "original": "[319|22-319|23]\ndarśanaheyānāṃ tāvat",
        "root": false
      },
      {
        "original": "[319|24]\nālambanaparijñānāttadālambanasaṃkṣayāt /",
        "root": true
      },
      {
        "original": "[319|25]\nālambanagrahāṇācca",
        "root": true
      },
      {
        "original": "[319|26-319|27]\ntatrālambanaparijñānād duḥkhasamudayadarśanaheyānāṃ svabhūmyālambanānāmanāsravālambanānāṃ ca /",
        "root": false
      },
      {
        "original": "[319|27]\ntadālambanasaṃkṣayād visabhāgadhātusarvatragāṇām /",
        "root": false
      },
      {
        "original": "[319|27-320|01]\ntadālambanā hi sabhāgadhātusarvatragāḥ /",
        "root": false
      },
      {
        "original": "[320|01]\nteṣu prahīṇeṣu te 'pi prahīṇā bhavanti /",
        "root": false
      },
      {
        "original": "[320|01-320|02]\nālambanaprahāṇānnirodhamārgaheyānāṃ sāsravālambanānām /",
        "root": false
      },
      {
        "original": "[320|02-320|03]\nte hyanāsravālambanāsteṣāmālambanam /",
        "root": false
      },
      {
        "original": "[320|03]\natasteṣu prahīṇeṣu te 'piprahīṇā bhavanti /\nbhāvanāheyānāṃ punaḥ",
        "root": false
      },
      {
        "original": "[320|04]\npratipakṣodayāt kṣayaḥ // VAkK_5.60 //",
        "root": true
      },
      {
        "original": "[320|05]\nyasya hi kleśaprakārasya pratipakṣo mārga utpadyate sa prahīyate /",
        "root": false
      },
      {
        "original": "[320|05-320|06]\nkasya punaḥ kaḥ pratipakṣaḥ /",
        "root": false
      },
      {
        "original": "[320|06]\nadhimātrādhimātrasya mṛdumṛduriti vistāreṇa paścāt pravedayiṣyāmaḥ /",
        "root": false
      },
      {
        "original": "[320|07]\nkatividhaśca pratipakṣa ityāha",
        "root": false
      },
      {
        "original": "[320|08]\nprahāṇādhārabhūtatvadūṣaṇāruyaścaturvidhaḥ /",
        "root": true
      },
      {
        "original": "[320|09]\npratipakṣaḥ",
        "root": true
      },
      {
        "original": "[320|10]\nprahāṇapratipakṣaḥ ānantaryamārgaḥ /",
        "root": false
      },
      {
        "original": "[320|10-320|11]\nādhārapratipakṣastasmātpareṇāryo mārgo yena tatprāpitaṃ prahāṇamādhāryate /",
        "root": false
      },
      {
        "original": "[320|11-320|12]\ndūrībhāvapratipakṣo vimuktimārgātpareṇa yo mārgaśchinnaprāptidūrīkaraṇāt /",
        "root": false
      },
      {
        "original": "[320|12]\nvimuktimārgo 'pītyapare /\nso 'pi hi tāṃ prāpti dūrīkaroti /",
        "root": false
      },
      {
        "original": "[320|13]\nvidūṣaṇāpratipakṣo yena mārgeṇa taṃ dhātum doṣato darśanādvidūṣayati /",
        "root": false
      },
      {
        "original": "[320|13-320|14]\napi tveṣāmiyamātupūrvīṃ sādhvī bhavet /",
        "root": false
      },
      {
        "original": "[320|14]\nvidūṣaṇāpratipakṣo duḥkhasamudayālambanaḥ prayogamārgaḥ /",
        "root": false
      },
      {
        "original": "[320|15]\nprahāṇapratipakṣaḥ sarva ānantaryamārgaḥ /\nādhārapratipakṣo vimuktimārgaḥ /",
        "root": false
      },
      {
        "original": "[320|15-320|16]\ndūrībhāvapratipakṣo viśeṣamārga iti /",
        "root": false
      },
      {
        "original": "[320|17]\nprahīyamāṇaḥ kleśaḥ kutaḥ prahātavyaḥ /",
        "root": false
      },
      {
        "original": "[320|18]\nprahātavyaḥ kleśa ālambanāt mataḥ // VAkK_5.61 //",
        "root": true
      },
      {
        "original": "[320|19]\nna hi saṃprayogāt kleśo vivecayituṃ śakyate ālambanācca śakyate /",
        "root": false
      },
      {
        "original": "[320|19-320|20]\nyasmānna punastadālambyotpadyate /",
        "root": false
      },
      {
        "original": "[320|20-320|21]\nanāgatastāvacchakyetālambanādvivecayitum /",
        "root": false
      },
      {
        "original": "[320|21]\natītastu katham /\nathālambana parijñānātprahātavya ityayamasyārthaḥ /",
        "root": false
      },
      {
        "original": "[321|01]\neṣo 'pi naikāntaḥ /\ntasmādvaktavyametat /\nkiyatā kleśaḥ prahīṇo vaktavyaḥ /",
        "root": false
      },
      {
        "original": "[321|01-321|02]\nsvāsaṃtānikaḥ prāpticchedāt /",
        "root": false
      },
      {
        "original": "[321|02-321|03]\npārasāṃtānikastu kleśaḥ sarvaṃ ca rūpamakliṣṭaśca dharmastadālambanasvāsāṃtānikakleśaprahāṇāt /",
        "root": false
      },
      {
        "original": "[321|04]\ndūrībhāva ityucyate /\nkatividhho dūrībhāvaḥ /\ncaturvidhā kila dūratā /",
        "root": false
      },
      {
        "original": "[321|05-321|06]\nvailakṣaṇyādvipakṣatvāddeśavicchedakālataḥ /\nbhūtaśīlapradeśādhvadvayānāmiva dūratā // VAkK_5.62 //",
        "root": true
      },
      {
        "original": "[321|07]\nvilakṣaṇadūratā yathā mahābhūtānām /\nvailakṣaṇyātsahajānāmapi dūratā /",
        "root": false
      },
      {
        "original": "[321|07-321|08]\nvipakṣadūratā yathā śīlasya dauḥśīlyam /",
        "root": false
      },
      {
        "original": "[321|08-321|09]\ndeśavicchedadūratā yathā viprakṛṣṭadeśānāṃ deśavicchedāt pūrvapaścimasamudravat /",
        "root": false
      },
      {
        "original": "[321|09]\nkāladūratā yathā atītānāgatadūramucyate /\ndutastaddūram /",
        "root": false
      },
      {
        "original": "[321|10]\nvartamānāt /\nyadanantarātamutpadyamānaṃ vā tat kathaṃ dūram /",
        "root": false
      },
      {
        "original": "[321|10-321|11]\nadhvanānātvena taddūraṃ na cirabhūtabhāvitvena /",
        "root": false
      },
      {
        "original": "[321|11]\nvartamānamapyevaṃ dūraṃ prāpnoti /\nakāritrā ttarhi taddūram /",
        "root": false
      },
      {
        "original": "[321|12]\nasaṃskṛtasya kathamantikatvaṃ sidhyati /\nsarvatra tatprāpteḥ /",
        "root": false
      },
      {
        "original": "[321|12-321|13]\natītānāgate 'pi tatprasaṅgaḥ /",
        "root": false
      },
      {
        "original": "[321|13]\nākāśaṃ ca katham /",
        "root": false
      },
      {
        "original": "[321|13-321|14]\nevaṃ tarhyatītānāgatamanyo 'nyaṃ varttamānavyavahitatvād dūram /",
        "root": false
      },
      {
        "original": "[321|14]\nvarttamānamubhayo rāsannatvādantikam /",
        "root": false
      },
      {
        "original": "[321|14-321|15]\nasaṃskṛtaṃ cāpyavyavahitatvāditi /",
        "root": false
      },
      {
        "original": "[321|15]\nevamapyatītānāgataṃ varttamānasyāntikatvādubhayaṃ prāpnoti /",
        "root": false
      },
      {
        "original": "[321|15-321|16]\nevaṃ tu yuktaṃ syāt /",
        "root": false
      },
      {
        "original": "[321|16]\ndharmasvalakṣaṇādanāgataṃ dūramasaṃprāptatvāt /\natītaṃ ca pracyutatvāditi /",
        "root": false
      },
      {
        "original": "[321|17]\nkim mārgaviśeṣagamanāt kleśānāṃ punaḥ prahāṇaviśeṣo bhavati /\nnaitadasti /",
        "root": false
      },
      {
        "original": "[321|18]\nsarveṣāṃ hi kleśānāṃ",
        "root": false
      },
      {
        "original": "[321|19]\nsakṛt kṣayaḥ",
        "root": true
      },
      {
        "original": "[321|20]\nyasya yaḥ prahāṇamārgastenaiva tasya kṣayaḥ /",
        "root": false
      },
      {
        "original": "[321|21]\nvisaṃyogalābhasteṣāṃ punaḥ punaḥ /",
        "root": true
      },
      {
        "original": "[322|01]\nkatiṣu kāleṣvityāha ṣaṭsu kāleṣu /",
        "root": false
      },
      {
        "original": "[322|02]\npratipakṣodayaphalaprāptīndriyavivṛddhiṣu // VAkK_5.63 //",
        "root": true
      },
      {
        "original": "[322|03]\npratipakṣo vimuktimārga etasminnabhipretaḥ /\nphalāni catvāri śrāmaṇyaphalāni /",
        "root": false
      },
      {
        "original": "[322|04]\nindriyavivṛddhirindriyasaṃcāraḥ /\neteṣu kāleṣu kleśasya visaṃyogalābhaḥ /",
        "root": false
      },
      {
        "original": "[322|04-322|05]\nsa punareṣa yathāyogaṃ draṣṭavyaḥ /",
        "root": false
      },
      {
        "original": "[322|05]\nkeṣāñcit ṣaṭsu kāleṣu keṣāñcid yāvaddvayoḥ /",
        "root": false
      },
      {
        "original": "[322|06]\nsa eva visaṃyogastāsu tāsvavasthāsu parijñāsaṃjñāṃ labhate /",
        "root": false
      },
      {
        "original": "[322|06-322|07]\ndve hi parijñe jñānaparijñā prahāṇaparijñā ca /",
        "root": false
      },
      {
        "original": "[322|07]\ntatra jñānaparijñā sāsravaṃ jñānam /",
        "root": false
      },
      {
        "original": "[322|07-322|08]\nprahāṇaparijñā tu prahāṇameva /",
        "root": false
      },
      {
        "original": "[322|08]\nphale hetūpacārāt /\nkimekaiva parijñā sarvaprahāṇam /\nnetyāha /\nkiṃ tarhi /",
        "root": false
      },
      {
        "original": "[322|09]\nparijñā nava",
        "root": true
      },
      {
        "original": "[322|10]\ntatra tāvat",
        "root": false
      },
      {
        "original": "[322|11]\nkāmādyaprakāradvayasaṃkṣayaḥ /",
        "root": true
      },
      {
        "original": "[322|12]\nekā",
        "root": true
      },
      {
        "original": "[322|13-322|14]\nkāmadhātāvādyasya prakāradvayasya duḥkhasamudayadarśanaheyasya prahāṇamekā parijñā /",
        "root": false
      },
      {
        "original": "[322|15]\ndvayoḥ kṣaye dve te",
        "root": true
      },
      {
        "original": "[322|16]\nkāmadhātāveva nirodhadarśanaheyasya prakārasyaprahāṇamekā parijñā /",
        "root": false
      },
      {
        "original": "[322|16-322|17]\nmārgadarśanaheyasyaikā /",
        "root": false
      },
      {
        "original": "[322|17]\nyathā kāmāvacarāṇāṃ darśanaprahātavyānāṃ prahāṇaṃ tisraḥ parijñāḥ",
        "root": false
      },
      {
        "original": "[322|18]\ntathordhvaṃ nisra eva tāḥ // VAkK_5.64 //",
        "root": true
      },
      {
        "original": "[322|19]\nrūpārūpyāvacarāṇāṃ darśanaprahātavyānāṃ prahāṇaṃ tathaiva tisraḥ parijñā bhavanti /",
        "root": false
      },
      {
        "original": "[322|19-322|21]\nduḥkhasamudayadarśanaprahātavyānāṃ prahāṇamekā nirodhadarśanaheyānāṃ prahāṇaṃ dvitīyā mārgadarśanaheyānāṃ prahāṇaṃ tṛtīyeti traidhātukānāṃ darśanaheyānāṃ prahāṇaṃ ṣaṭ parijñā bhavanti /",
        "root": false
      },
      {
        "original": "[323|01]\nanyā avarabhāgīyarūpasarvāsravakṣayāḥ /",
        "root": true
      },
      {
        "original": "[323|02]\ntisraḥ parijñāḥ",
        "root": true
      },
      {
        "original": "[323|03]\navarabhāgīyaprahāṇamekā parijñā /\nrūpāsravaprahāṇamekā rūparāgakṣayaparijñā /",
        "root": false
      },
      {
        "original": "[323|04]\nārūpyāptānāṃ sarvāsravaprahāṇamekā sarvasaṃyojanaparyādāna parijñā /",
        "root": false
      },
      {
        "original": "[323|04-323|05]\nkasmādrūpārūpyāvacarāṇāṃ bhāvanāheyānāṃ prahāṇaṃ pṛthak parijñā na darśanaheyānām /",
        "root": false
      },
      {
        "original": "[323|05-323|06]\nbhāvanāheyānāmatulyapratipakṣatvāt /",
        "root": false
      },
      {
        "original": "[323|06]\nityetā nava parijñāḥ /\nāsāṃ pūrvikāḥ",
        "root": false
      },
      {
        "original": "[323|07]\nṣaṭ kṣāntiphalaṃ",
        "root": true
      },
      {
        "original": "[323|08]\nyā eva darśanaheyaprahāṇasvabhāvāḥ /",
        "root": false
      },
      {
        "original": "[323|09]\njñānasya śeṣitāḥ // VAkK_5.65 //",
        "root": true
      },
      {
        "original": "[323|10]\navarabhāgīyaprahāṇādiparijñā bhāvanāmārgaphalatvāt /",
        "root": false
      },
      {
        "original": "[323|11]\nkathaṃ kṣāntiphalaṃ parijñā bhavanti /\nkṣāntīnāṃ jñānaparivāratvāt /",
        "root": false
      },
      {
        "original": "[323|11-323|12]\nrājaparivāre rājopacāravat /",
        "root": false
      },
      {
        "original": "[323|12]\njñānaikaphalatvācca /",
        "root": false
      },
      {
        "original": "[323|13]\nanāgamyaphalaṃ sarvā dhyānānāṃ pañca vāthavā /",
        "root": true
      },
      {
        "original": "[323|14]\naṣṭau",
        "root": true
      },
      {
        "original": "[323|15-323|16]\nvaibhāṣikamatena mauladhyānaphalaṃ pañca parijñā yā rūpārūpyāvacarakleśaprahāṇa svabhāvāḥ /",
        "root": false
      },
      {
        "original": "[323|16]\nkāmāvacarakleśaprahāṇasyānāgamyaphalatvāt bhadantaghoṣakasya matenāṣṭau /",
        "root": false
      },
      {
        "original": "[323|17]\nsa hi vītarāgasyāpi kāmāvacarāṇāṃ darśanaheyānāṃ prahāṇaṃ darśanamārgaphalamicchanti /",
        "root": false
      },
      {
        "original": "[323|18]\nanāsravavisaṃyogaprāptilābhāt /\navarabhāgīyaprahāṇaparijñā tvanāgamyaphalameva /",
        "root": false
      },
      {
        "original": "[323|19]\ndhyānāntaraṃ dhyānavaddraṣṭavyam /\nārupyāṇāṃ tu",
        "root": false
      },
      {
        "original": "[323|20]\nsāmantakasyaikā",
        "root": true
      },
      {
        "original": "[323|21]\nākāśānantyāyatanasāmantakasyaikā rūparāgakṣayaparijñā phalam /",
        "root": false
      },
      {
        "original": "[324|01]\nmaulārūpyatrayasya ca // VAkK_5.66 //",
        "root": true
      },
      {
        "original": "[324|02]\nmaulānāṃ ca trayāṇāmārūpyāṇāmekaiva sarvasaṃyojanaparyādānaparijñā phalam /",
        "root": false
      },
      {
        "original": "[324|03]\nāryamārgasya sarvāḥ",
        "root": true
      },
      {
        "original": "[324|04]\nnava parijñāḥ phalam /",
        "root": false
      },
      {
        "original": "[324|05]\ndve laukikasya",
        "root": true
      },
      {
        "original": "[324|06]\nlaukisya mārgasya dve avarabhāgīyarūparāgakṣayaparijñe phalam /",
        "root": false
      },
      {
        "original": "[324|07]\nanvayasya ca /",
        "root": true
      },
      {
        "original": "[324|08]\nanvayajñānasyāpi dveparijñe phalaṃ paścime /",
        "root": false
      },
      {
        "original": "[324|09]\ndharmajñānasya tisrastu",
        "root": true
      },
      {
        "original": "[324|10]\npaścimā eva tridhātukabhāvanāheya pratipakṣatvāt /",
        "root": false
      },
      {
        "original": "[324|11]\nṣaṭ tatpakṣasya pañca ca // VAkK_5.67 //",
        "root": true
      },
      {
        "original": "[324|12]\ndharmajñānapakṣasya ṣaṭ parijñāḥ phalaṃ yā eva dharmajñāna kṣantijñānānām /",
        "root": false
      },
      {
        "original": "[324|12-324|13]\nanvayajñānapakṣasya pañca yā evānvayakṣāntijñānānām /",
        "root": false
      },
      {
        "original": "[324|13]\npakṣagrahaṇena hi kṣāntijñānāni gṛhyante /",
        "root": false
      },
      {
        "original": "[324|14]\nkasmānnaikaikaṃ prahāṇaṃ parijñā vyavasthāpyate /",
        "root": false
      },
      {
        "original": "[324|14-324|15]\nyasmāt kṣāntiphalaṃ tāvat prahāṇaṃ vyavasthāpyate /",
        "root": false
      },
      {
        "original": "[324|16]\nanāsravaviyogāpterbhavāgravikalīkṛteḥ /",
        "root": true
      },
      {
        "original": "[324|17]\nhetudvayasamudghātāt parijñā",
        "root": true
      },
      {
        "original": "[324|18]\nyatraitāni trīṇi kāraṇāni bhavanti tat prahāṇaṃ parijñocyate /",
        "root": false
      },
      {
        "original": "[324|18-325|01]\npṛthagjanasya tāvadanāsravā visaṃyogaprāptirnāsti bhavāgravikalīkaraṇaṃ ceti nāsya prahāṇaṃ parijñākhyāṃ labhate /",
        "root": false
      },
      {
        "original": "[325|01]\nāryasyāpi yat kṣāntiphalaṃ tāvat prahāṇam /",
        "root": false
      },
      {
        "original": "[325|01-325|02]\ntatra yāvat duḥkhe 'nvayajñānakṣāntāvanāsravā visaṃyogaprāptirasti na tu bhavāgravikalīkṛṭam /",
        "root": false
      },
      {
        "original": "[325|02-325|03]\nduḥkhe 'nvayajñāne ubhayamasti na tu hetudvayasamudghātaḥ /",
        "root": false
      },
      {
        "original": "[325|03-325|04]\nsamudayadarśanaprahātavyasya sarvatragahetoraprahīṇatvāt /",
        "root": false
      },
      {
        "original": "[325|04]\nanyeṣu dharmānvayajñāneṣu sarvaṃ trayamasti /",
        "root": false
      },
      {
        "original": "[325|04-325|05]\natastāsvavasthāsu prahāṇaṃ parijñākhyāṃ labhate /",
        "root": false
      },
      {
        "original": "[325|05]\njñānaphalaṃ tu prahāṇam /\nataśca kāraṇatrayāt parijñākhyāṃ labhate /",
        "root": false
      },
      {
        "original": "[325|06]\ncaturthācca",
        "root": false
      },
      {
        "original": "[325|07]\ndhātvatikramāt // VAkK_5.68 //",
        "root": true
      },
      {
        "original": "[325|08]\nyadā dhātuṃ samatikrāmati /",
        "root": false
      },
      {
        "original": "[325|08-325|09]\nkṛtsnadhātuverāgyāt ubhayasaṃyogaviyogaṃ pañcamaṃ kāraṇamāhurapare /",
        "root": false
      },
      {
        "original": "[325|09-325|10]\nyaḥ prakāraḥ prahīṇo yadi tatrānyena tadālambanena kleśena visaṃyukto bhavatīti /",
        "root": false
      },
      {
        "original": "[325|10-325|11]\nsa tu nāsya ubhayahetusamudghātāt dhātusamatikramācceti na brūmaḥ /",
        "root": false
      },
      {
        "original": "[325|12]\nkaḥ katibhiḥ parijñābhiḥ samanvāgataḥ /",
        "root": false
      },
      {
        "original": "[325|13]\nnaikayā pañcabhiryāvaddarśanasthaḥ samanvitaḥ /",
        "root": true
      },
      {
        "original": "[325|14]\npṛthagjanastāvannaiva samanvāgataḥ /",
        "root": false
      },
      {
        "original": "[325|14-325|15]\nāryo 'pi darśanamārgastho yāvatsamudayadharmajñānakṣāntiṃ naiva samanvāgataḥ /",
        "root": false
      },
      {
        "original": "[325|15]\nsamudaye dharmajñāna ekayā samanvāgataḥ /",
        "root": false
      },
      {
        "original": "[325|15-325|16]\nsamudaye 'nvayajñāne dvābhyām /",
        "root": false
      },
      {
        "original": "[325|16-325|17]\nnirodhe dharmajñāne tisṛbhhirnirodhānvayajñāne catasṛbhirmārgadharmajñāne pañcabhiḥ /",
        "root": false
      },
      {
        "original": "[325|18]\nbhavanāsthaḥ punaḥ ṣaṅbhirekayā vā dvayena vā // VAkK_5.69 //",
        "root": true
      },
      {
        "original": "[325|19-325|20]\nbhāvanāmārgasthaḥ punarāryapudgalo mārgānvayajñāne ṣaḍibhiḥ parijñābhiḥ samanvāgato yāvat kāmavairāgyaṃ na prāptaḥ /",
        "root": false
      },
      {
        "original": "[325|20-325|21]\nparihīṇo vā tataḥ kāmavairāgyaṃ prāptaḥ pūrvaṃ paścād vā ekayā 'varabhāgīyaprahāṇaparijñayā /",
        "root": false
      },
      {
        "original": "[325|21-325|22]\narhattvaṃ prāpta ekayaiva sarvasaṃyojanaparyādānaparijñayā /",
        "root": false
      },
      {
        "original": "[325|22-325|23]\nparihīṇo 'pi rūpāvacareṇa paryavasthānenaikayā 'varabhāgīyaprahāṇaparijñayā /",
        "root": false
      },
      {
        "original": "[325|23-325|24]\nrūpavairāgyaṃ prāpto dvabhyāmavarabhāgīyaprahāṇarūparāgakṣayaparijñābhyām /",
        "root": false
      },
      {
        "original": "[325|24]\nprahīṇo 'pyārūpyāvacareṇa paryavasthānenābhyāmeva /",
        "root": false
      },
      {
        "original": "[325|24-325|25]\nkiṃ punaḥ kāraṇamanāgāmyarhatorekaiva parijñā vyavasthāpyate na bhūyasyaḥ /",
        "root": false
      },
      {
        "original": "[325|25-325|01]\nyasmāt",
        "root": false
      },
      {
        "original": "[326|01]\ntāsāṃ saṃkalanaṃ dhātuvairāgyaphalalābhataḥ /",
        "root": true
      },
      {
        "original": "[326|02-326|03]\ndvābhyāṃ kāraṇābhyāṃ parijñānāṃ saṃkalanaṃ bhavatyekatvena vyavasthāpanaṃ dhātuvairāgyāt phalaprāptitaśca /",
        "root": false
      },
      {
        "original": "[326|03]\ntayoścāvasthayoretadubhayaṃ bhavati /",
        "root": false
      },
      {
        "original": "[326|03-326|04]\nataḥ sarvaṃ prahāṇaṃ saṃkalayyaikā parijñocyate /",
        "root": false
      },
      {
        "original": "[326|05]\natha kaḥ kati parijñāstyajati labhate vā /",
        "root": false
      },
      {
        "original": "[326|06]\nekāṃ dve pañca ṣaṭ kaścijjahātyāpnoti pañca na // VAkK_5.70 //",
        "root": true
      },
      {
        "original": "[326|07]\nekāṃ tyajati arhattvāt kāmavairāgyād vā parihīyamāṇaḥ /",
        "root": false
      },
      {
        "original": "[326|07-326|08]\ndve parijñe tyajatyanāgāmī rūpavītarāgaḥ kāmavairāgyāt parihīyamāṇaḥ /",
        "root": false
      },
      {
        "original": "[326|08-326|09]\npañca tyajati vītarāgapūrvī mārgānvayajñāne /",
        "root": false
      },
      {
        "original": "[326|09-326|10]\nsa hyavarabhāgīyaprahāṇaparijñālābhe pūrvikāḥ pañca parijñāstyajati /",
        "root": false
      },
      {
        "original": "[326|10]\nṣaṭ parijñāstyajatyānupoūrvikaḥ kāmavairāgyāt /\nlābhe 'pyevameva /",
        "root": false
      },
      {
        "original": "[326|10-326|11]\nkaścidekāṃ parijñāṃ labhate /",
        "root": false
      },
      {
        "original": "[326|11]\nyaḥ kaścidapūrvā labhate /",
        "root": false
      },
      {
        "original": "[326|11-326|12]\nkaścid dve yaḥ kevalādārūpyadhātuvairāgyāt parihīyate /",
        "root": false
      },
      {
        "original": "[326|12]\nkaścit ṣaṭ yo 'nāgāmiphalāt parihīyate /",
        "root": false
      },
      {
        "original": "[326|12-326|13]\npañca tu nai kaścillabhate /",
        "root": false
      },
      {
        "original": "[326|14]\nsamāptaḥ parijñāprasaṅgaḥ //",
        "root": false
      },
      {
        "original": "=====================================================================",
        "root": false
      },
      {
        "original": "[326|15-326|16]\nabhidharmakośabhāṣye 'nuśayanirddeśo nāma\npañcamaṃ kośasthānaṃ samāptmiti //",
        "root": false
      },
      {
        "original": "[326|17]\nśrīlāmāvākasya yadatra puṇyam /",
        "root": false
      }
    ]
  }
]